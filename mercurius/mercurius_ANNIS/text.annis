0	0	sText1	Ⲧ ⲘⲀⲢⲦⲨⲢⲒⲀ Ⲙ̄ Ⲡ ϨⲀⲄⲒⲞⲤ ⲘⲈⲢⲔⲞⲨⲢⲒⲞⲤ · ⲠⲈ ⲤⲦⲢⲀⲦⲎⲖⲀⲦⲎⲤ · Ⲛ̄ⲦⲞϤ ϪⲰⲔ ⲈⲂⲞⲖ Ⲙ̄ ⲠⲈϤ ⲀⲄⲰⲚ · Ⲉ Ⲧ ⲀⲒⲎⲨ Ⲛ̄ ⲤⲞⲨ ϪⲞⲨⲦⲎ Ⲙ̄ ⲠⲈⲒ ⲈⲂⲞⲦ ⲀⲐⲰⲢ · ϨⲚ̄ ⲞⲨⲈⲢⲎⲚⲎ Ⲛ̄ⲦⲈ Ⲡ ⲚⲞⲨⲦⲈ · ⲈⲢⲈ ⲚⲈϤ ⲤⲘⲞⲨ ⲈⲦ ⲞⲨⲀⲀⲂ · ⲈⲨⲈ ϢⲰⲠⲈ ⲚⲘ̄ⲘⲀ Ⲛ ϨⲀⲘⲎⲚ · [Ⲁ] ⲥ ϣⲱⲡⲉ ⲇⲉ · [ϩⲛ̄] ⲧ ⲙⲉϩ ⲙⲛ︦ⲧ︦ ⲥⲛⲟⲟⲩⲥ ⲛ̄ ⲣⲟⲙⲡⲉ ⲛ̄ ⲇⲉⲕⲓⲟⲥ ⲡ ⲣ︦ⲣ︦ⲟ · ⲟⲩⲁⲗⲗⲏⲣⲓⲁⲛⲟⲥ · ⲙⲛ̄ ⲙⲁⲝⲓⲙⲓⲁⲛⲟⲥ · ⲉ ϥ ⲟ ⲛ̄ ⲕⲁⲓ̈ⲥⲁⲣ · ⲁⲩⲱ ⲛ̄ ⲁⲩⲧⲱⲕⲣⲁⲧⲱⲣ · [ⲁ] ϥ ⲛⲉϩⲥⲉ ⲛ̄ ⲟⲩ [ⲇⲓⲱ]ⲕⲙⲟⲥ ⲉ ⲧⲏⲣ ⲟⲩ · ⲙⲛ̄ ⲟⲩⲟⲛ ⲛⲓⲙ ⲉⲧ ϩⲟⲙⲟⲗⲟⲅⲉⲓ ⲙ̄ ⲡⲉ ⲭ︦ⲥ︦ · ⲁ ϥ ⲧⲱϭⲉ ⲉⲃⲟⲗ ⲛ̄ ⲟⲩ ⲇⲓⲁ ⲧⲁⲅⲙⲁ ⲕⲁⲧⲁ ⲡⲟⲗⲓⲥ · ⲁⲩⲱ ⲕⲁⲧⲁ ⲭⲱⲣⲁ · ⲁⲩⲱ ⲕⲁⲧⲁ ⲉⲡⲁⲣⲭⲓⲁ · ⲉ ⲧⲣⲉ ⲅⲉⲛⲟⲥ ⲛⲓⲙ ⲛ̄ [ⲣⲱ]ⲙⲉ ϩⲓⲗⲩ [..] ⲉϥⲉ ⲑⲩⲥⲓ[ⲁⲍⲉ] . ⲛ̄ ⲛⲟⲩⲧⲉ [....] [...] ⲏ ⲁ ⲩ ϣⲱⲡⲉ ϩⲛ̄ ⲧ ⲟⲓⲕⲟⲩⲙⲉⲛⲏ ⲧⲏⲣ ⲥ̄ · ⲙ̄ ⲡⲉⲓ ⲟⲩⲟⲉⲓϣ ⲉⲧ ⲙ̄ⲙⲁⲩ · ⲛⲁⲓ ⲛⲉ ⲉⲧ ⲥⲏϩ ⲉ ⲡⲉⲓ ⲡⲣⲟⲥⲧⲁⲅⲙⲁ · ⲇⲉⲕⲓⲟⲥ ⲟⲩⲁⲗⲉⲣⲓⲁⲛⲟⲥ ⲙⲁⲝⲉⲛⲧⲓⲟⲥ ⲡ ⲛⲟϭ ⲛ︦ ⲣ︦ⲣ︦ⲟ ⲛ̄ⲁ ⲩ ⲧⲱⲕⲣⲁⲧⲱⲣ · ⲉⲧ ⲁⲙⲁϩⲧⲉ ⲉϫⲛ̄ ⲧ ⲟⲓⲕⲟⲩⲙⲉⲛⲏ ⲧⲏⲣ ⲥ̄ · ⲛ̄ ⲥϩⲁⲓ ⲉⲃⲟⲗ ϩⲛ̄ ⲧ ⲟⲓⲕⲟⲩⲙⲉⲛⲏ · ⲙⲛ̄ ⲛⲉ ⲭⲱⲣⲁ · ⲙⲛ̄ ⲛ ⲉⲡⲁⲣⲭⲓⲁ · ⲉⲧ [ϣⲱ]ⲡⲉ ⲛ̄ ⲁⲙⲁϩⲧⲉ [.....] ⲇⲉ ⲁ ⲛ ⲟⲡ ϥ [...] ⲛⲁⲅⲕⲁⲓ ... ⲟⲛ ϯ [....] ⲃⲓⲕⲧⲱⲣⲓⲁ . ⲧⲁ [..] ⲛ ⲛⲟⲩⲧⲉ ⲉⲧ ⲧⲁⲓⲏⲟⲩⲟⲩⲟⲛϩ ⲟⲩ ⲉⲣⲟ ⲛ · ⲛ̄ ⲑ ⲉ ⲉⲧ ⲟⲩ ⲣⲟⲟⲩϣ ϩⲁⲣⲟ ⲛ ϩⲓⲧⲛ̄ ⲧⲉⲩ ⲡⲣⲟϩⲉⲣⲉⲥⲓⲥ ⲉⲧ ⲛⲁⲛⲟⲩ ⲥ · ⲙⲁⲗⲓⲥⲧⲁ ⲧ ⲛⲟϭ ⲛ̄ ⲃⲓⲕⲧⲱⲣⲓⲁ ⲙ̄ ⲡⲉⲓ ϫⲣⲟ · ⲉⲧ ⲟⲩ ϯ ⲙ̄ⲙⲟ ⲥ ⲛⲁ ⲛ ϩⲙ̄ ⲡ ⲡⲟⲗⲉⲙⲟ[ⲥ] · ⲉ ⲩ ⲛⲟⲩϩⲙ̄ ⲙ̄ⲙⲟ [ⲛ] ⲛ̄ⲧⲟⲟⲧ ⲟⲩ ⲛⲉ ⲛ ϫⲁϫⲉ · ⲉⲧ ⲧⲱⲟⲩⲛ ⲉϫⲱ ⲛ ⲕⲁⲧⲁ ⲕⲁⲓⲣⲟⲥ ⲉ ⲧⲣⲉ ⲡ ⲁⲙⲁϩⲧⲉ ⲛ̄ ⲛⲉ ϩⲣⲱⲙⲁⲓⲟⲥ ϫⲓ ⲉⲉⲟⲟⲩ · ϩⲙ̄ ⲙⲁ ⲛⲓⲙ · ⲉⲣⲉ ⲛ̄ ⲃⲁⲣ ⲃⲁⲣⲟ[ⲥ] ϩⲩⲡⲟⲧⲁⲥⲥⲉ ⲛⲁ ⲛ ⲁⲛⲟ [....] [...] ⲛⲁ ⲡⲁⲓ̈ⲇⲉⲩⲉ ⲙ̄ⲙⲟ ⲕ · ⲛ̄ ⲧⲉⲩⲛⲟⲩ ⲁ ϥ ⲉⲓ · ϫⲉ ⲉ ϥ ⲛⲁ ϥⲟϭ ϥ̄ ⲉⲃⲟⲗ · ϩⲓϫⲛ̄ ⲡ ⲧⲃ̄ⲛⲏ · ϫⲉ ⲉ ϥ ⲛⲁ ϩⲓⲟⲩⲉ ⲉ ⲡ ⲣⲱⲙⲉ · ⲛ̄ ⲁⲣⲕⲁⲧⲏⲥ ⲛ̄ ϩⲏⲕⲉ · ⲁⲩⲱ ⲛ̄ ⲧⲉⲩⲛⲟⲩ ⲁ ⲡ ϩⲁⲅⲓⲟⲥ ⲙⲉⲣ ⲕⲟⲩⲣⲓⲟⲥ ⲕⲓⲙ ⲙ̄ⲙⲟ ϥ · ⲛ̄ϩⲟⲩⲛ ⲛ̄ ⲧ ⲕⲁⲓⲥⲉ · ⲁ ⲧ ⲙⲟⲩⲗⲉⲥ · ⲉ ⲧ ⲉϥ ⲧⲁⲗⲏⲩ ⲉⲣⲟ ⲥ · ⲃⲱⲕ ⲥⲁ ⲡⲁϩⲟⲩ : ⲁ ⲧⲉϥ ⲟⲩⲉⲣⲏⲧⲉ ⲛ̄ ⲟⲩⲱⲧ ⲉ ϣⲉ ⲉϩⲣⲁⲓ ϩⲛ̄ ⲧⲥⲗ̄ⲗⲉ ⲙ̄ ⲡ ⲉⲧⲙⲟⲩⲗⲓⲥ ⲗⲟ ⲉ ⲥ ⲡⲏⲧ : ⲛⲙ̄ⲙⲁ ϥ ⲉ ϥ ⲁϣⲉ ⲛ̄ⲥⲁ [......] ⲉⲧ [......] ⲛ︤ ⲃⲗ̄ⲗⲉ ⲁ ⲧ ⲙⲟⲩⲗⲉⲥ · ϫⲓ ⲛ ⲟⲩ ⲥⲙⲏ ⲛ̄ ⲣⲱⲙⲉ · ⲁ ⲥ ⲱϣ ⲉⲃⲟⲗ ⲉ ⲥ ϫⲱ ⲙ̄ⲙⲟ ⲥ · ϫⲉ ⲱ̄ ⲣⲱⲙⲉ ⲉⲧ ⲥⲱⲣⲙ̄ · ⲁⲩⲱ ⲛ̄ ϩⲗ̄ⲗⲏⲛ · ⲛⲁⲓ ⲛ̄ⲧ ⲁ ⲡⲉ [.] ⲟⲩⲱϭⲡ̄ ⲙ̄ ⲡⲉⲩ ⲛⲟⲩⲧⲉ ⲛ̄ ⲧⲉⲩϣ. · ⲁⲙⲏⲓ ⲧⲉⲛ ⲉⲃ[ⲟⲗ] · [ⲛ̄ⲧⲉ]ⲧⲛ̄ ⲛⲁⲩ ⲉ ⲡ ⲙⲁ[ⲣⲧⲩ]ⲣⲟⲥ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ ⲙⲛ̄ ⲇⲏⲙ . ⲣⲓⲁ ⲙ̄ ⲡⲉⲧⲛ̄ ϣⲏⲣⲉ · ⲛ̄ ⲧⲉⲧⲛ̄ ⲡⲓⲥⲧⲉⲩⲉ ⲉⲓ︦ⲥ︦ ⲡⲉ ⲭ︦ⲥ︦ · ⲡ ⲛⲟⲩⲧⲉ ⲛ̄ ⲧ ⲡⲉ ⲙⲛ̄ ⲡ ⲕⲁϩ · ⲁⲩⲱ ⲟⲛ ⲁ ⲧ ⲙⲟⲩⲗⲉⲥ ⲡⲱⲧ ⲛⲙ̄ⲙⲁ ϥ [ⲁⲩⲱ ⲙ ⲡ] [...] ⲉ ⲥ ⲕⲱⲧ [.....] ⲱ̄ ⲟⲩⲏ︦ⲣ︦ ⲱ̄ ⲧⲉ ϣϣⲡⲏⲣⲉ ⲙⲛ̄ ⲧⲉ ⲑⲉⲱⲣⲓⲁ ⲛ̄ⲧ ⲁ ⲥ ϣⲱⲡⲉ ⲙ̄ ⲡⲉ ϩⲟⲟⲩ ⲉⲧ ⲙ̄ⲙⲁⲩ · ⲙ̄ⲡⲉ ⲟⲩ ⲣⲱⲙⲉ [ⲛ̄] ⲟⲩⲱⲧ ϭⲱϩ ⲛ̄ ⲧ ⲡⲟⲗⲓⲥ ⲧⲏⲣ ⲥ̄ · ⲉⲓⲧⲉ [.] ⲡ · ⲉⲓⲧⲉ ⲛⲟϭ · [.] ⲛ̄ ⲧ ⲟⲩⲉⲓ ⲉⲣⲁⲧ ϥ̄ · ⲙ̄ ⲡ ⲙⲁⲣⲧⲩⲣⲟⲥ ⲉⲧ ⲟⲩⲁⲁⲃ : ϩⲱⲥⲧⲉ ⲉ ⲩ ϩⲣⲁ : ⲛⲥⲱ ⲟⲩ ϩⲓⲧⲛ̄ ⲟⲩ ⲉⲝⲟⲩⲥⲓ̈ⲁ · ⲡ ⲣⲱⲙⲉ ⲇⲉ ϩⲱⲱ ϥ · ⲙⲛ̄ ⲧⲉϥ ⲥϩⲓⲙⲉ · ⲙⲛ ⲛⲉϥ ϣⲏⲣⲉ ⲛⲉ ⲩ ⲡⲏⲧ : ⲛ̄ⲥⲁ ⲡⲙⲟⲩⲗ[ⲉⲥ · ⲁ] ⲩ ϣⲧⲟⲣⲧⲣ̄ ⲛⲙ̄ⲙⲁ ϥ · ⲁ ⲥ ϫⲓ̈ ⲙ̄ ⲡ ⲁⲧ ⲟⲩⲱⲧ ⲛ̄ ⲛⲟⲩⲃ ⲉ ⲧⲉⲥ ϣⲙ̄ϣⲉ ⲛⲁ ϥ · ⲉ ϥ ⲟ ⲛ̄ⲡⲏϣⲉⲡ ϣⲉ ⲉⲓ ⲉ ⲃⲟⲗ · ϩⲛ̄ ⲧ ⲙⲏⲧⲉ ⲛ̄ ⲧ ⲡⲟⲗⲓⲥ · ⲉⲣⲉ ⲟⲩⲟⲛ ⲛⲓⲙ ⲑⲉⲱⲣⲉ ⲙ̄ⲙⲟ ⲥ · ⲙ̄ ⲡⲉⲥ ⲉⲇⲱⲗⲟⲛ · ⲉⲣⲉ ⲧⲉⲥ ϣⲉⲉⲣⲉ ϫⲓ ⲙⲟⲉⲓⲧ ⲛⲁ ⲥ · ⲛ̄ ⲑ ⲉ ⲛ̄ ⲛ ⲉⲧ ϣⲓⲧ ⲉ ⲥ ⲱϣ ⲉⲃⲟⲗ · ϫⲉ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ · ⲁⲛⲁⲩ ⲉ ⲡⲁ ⲑⲃ̄ⲃⲓⲟ · ⲙⲛ̄ ⲡⲁ ⲛⲟϭ ϣⲓ̈ⲡⲉ · ⲙⲛ̄ ⲡ ϣⲓ̈ⲡⲉ ⲙ̄ ⲡⲁ ⲧⲟⲩⲱⲧ · ⲛ ⲅ̄ ⲛ︦︦ⲁ︦ ⲛⲁ ⲓ · ⲛ̄ⲧⲉⲣⲉ ⲥ ⲉⲓ̈ [ⲇ]ⲉ ⲉⲃⲟⲗ · ⲁ ⲧⲉⲥ ϣⲉ[ⲉⲣ]ⲉ ⲧⲁⲙⲟ ⲥ · ϫⲉ [....] ⲁⲅⲓⲟ ⲉ [...] ⲛ̄ ⲧ ⲕⲁⲓⲥⲉ · ⲁ ⲥ [ⲱ]ϣ ⲉ ⲃⲟⲗ · ϫⲉ ⲡ ⲙⲁⲣⲧⲩⲣⲟⲥ ⲛ̄ⲧ ⲁ ϥ ϫⲓ ⲙ̄ ⲡⲉ ϭⲗⲟ · ⲙ̄ ⲡ ⲣ︦ⲣ︦ⲟ ⲡⲉ ⲭ̄ⲥ · ⲕⲱ ⲛⲁ ⲓ ⲉⲃⲟⲗ ⲛ̄ ⲧ ⲁ ⲡⲓⲥⲧⲉⲩ ⲉⲣⲟ ⲕ · ⲙⲛ̄ ⲡⲉⲕ ⲛⲟⲩⲧⲉ · ⲡⲁⲓ ⲉⲧⲉ ⲉⲙⲡϣⲁ ⲁⲛ · ⲛ̄ ⲧ ⲁ ⲩ ⲟ ⲡⲉϥ ⲣⲁⲛ ⲉⲃⲟⲗ ϩⲛ̄ ⲣⲟ ⲉⲧ ϫⲁϩⲙ̄ · ⲛ̄ ⲧⲉⲩⲛⲟⲩ ⲁ ⲩ ⲗⲉⲩⲕⲟ ⲙⲙⲙⲟ ⲟⲩ · ϣⲟⲩⲟ ⲉ ⲡ ⲉⲥⲏⲧ ϩⲛ̄ ⲛⲉⲥ ⲃⲁⲗ · ϩⲱⲥ ⲉ ⲥ ⲣⲓⲙⲉ · ⲁ ⲥ ⲛⲁⲩ ⲉⲃⲟⲗ · ⲛ̄ ⲧⲉ ⲩⲛⲟⲩ ⲁⲩⲱ ⲁ ⲧⲉⲥ ϩⲟⲣⲁⲥⲓⲥ ⲥⲙⲓⲛⲉ · ⲛ̄ ⲑ ⲉ ⲛ̄ ϣⲟⲣⲡ̄ · ⲙⲛ︦ⲛ︦ⲥⲱ ⲥ ⲁ ⲥ ϭⲱⲡ ⲛ̄ⲙ̄ ⲡⲏϣⲉⲡⲏϣⲉ ⲙ̄ⲡⲉ ⲧ ⲟⲩⲱⲧ · ⲁ ⲥ ⲟⲩⲟϭⲡⲟ ϥ ⲉϫⲛ̄ ⲛⲉⲩ ⲉⲣⲏⲩ · ⲁ ⲥ ⲱϣ ⲉⲃⲟⲗ · ϫⲉ ⲁ ⲡ ⲁⲡⲟⲗⲗⲱⲛ · ϫⲓ ϣⲓⲡⲉ · ⲁ ⲡⲉ ⲭ̄ⲥ ϫⲓ ⲧⲁⲓⲟ ⲙⲛ̄ ⲡⲉϥ ⲙⲁⲣⲧⲩⲣⲟⲥ · ⲛⲉⲥ ⲉⲓⲟⲧⲉ ⲇⲉ ⲛ̄ⲧⲉⲣ ⲟⲩ ⲛⲁⲩ ⲉ ⲡ ⲧⲁⲗϭⲟ ⲛ̄ⲧ ⲁ ϥ ϣⲱⲡⲉ · ⲛ̄ ⲧⲉⲩ ϣⲉ · ⲉⲣⲉ ⲁ ⲩ ⲱϣ ⲉⲃⲟⲗ · ϫⲉ ⲁⲛⲟⲛ ϩⲉⲛⲭⲣⲓⲥ ϯⲁⲛⲟⲥ ⲉⲓ ⲛⲏ ⲡⲉ ⲡ ⲛⲟⲩⲧⲉ ⲛ̄ ⲧ ⲡⲉ · ⲙⲛ̄ ⲡϥ̄ ⲙⲁⲣⲧⲩⲣⲟⲥ ⲉⲧ ⲟⲩⲁ̄ⲁⲃ · ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ ⲡ ⲉⲟⲟⲩ ⲛⲁ ϥ · ϣⲁ ⲛⲉϩⲉⲛⲉϩ ϩⲁⲙⲏⲛ · Ⲧ ⲘⲈϨ ϢⲞⲘⲚ︦Ⲧ︦ Ⲛ ϬⲞⲘ Ⲙ︦ Ⲡ ϨⲀⲄⲒⲞⲤ ⲘⲈⲢⲔⲞⲨⲢⲒⲞⲤ Ⲁ ⲥ ϣⲱⲡⲉ ⲇⲉ · ⲙⲛ︦ⲛ︦ⲥⲁ [ⲛⲁ]ⲓ ⲁ ⲡ ⲗⲁⲟⲥ ⲛ̄ ⲛⲉ ⲭⲣⲓⲥⲧⲓⲁ ⲛⲟⲥ · ϣⲁϫⲉ ⲙⲛ̄ ⲛⲉⲩ ⲉⲣⲏⲩ · ϫⲉ ⲙⲁⲣⲉ ⲛ ϫ[ⲓ] ⲙ̄ ⲡ ⲥⲱⲙⲁ ⲙ̄ ⲡ ⲙⲁⲣⲧⲩⲣⲟⲥ · ⲉϩⲟⲩⲛ ⲉ ⲧⲉ ⲡⲟⲗⲓⲥ · ⲁ ϩⲉⲛ ⲕⲟⲟⲩⲉ ⲟⲩⲱϣⲃ̄ · ϫⲉ ⲁⲣⲏⲩ ⲉ ⲡ ϩⲏ[ⲧ] · ⲙ̄ ⲡ ⲇⲓⲕⲁⲓⲟⲥ ⲡⲓ̈ⲑⲉ ⲁⲛ · ⲙⲛ︦ⲛ︦ⲥⲁ ⲛⲁⲓ · ⲁ ⲩ ⲁⲣⲭⲉⲓ ⲙ̄ ⲙⲓϣⲉ ⲙⲛ̄ ⲛⲉⲩ ⲉⲣⲏⲩ · ⲁⲩⲱ ⲛ̄ ⲧⲉⲩⲛⲟⲩ · ⲁⲇⲓⲕⲁⲓⲟⲥ ⲕⲓⲙ ⲙ̄ⲙⲟ ϥ ⲙⲁⲩⲁⲁ ϥ · ⲁ ϥ ⲃⲱⲕ ⲉϩⲟⲩⲛ ⲉ ⲧ ⲡⲟⲗⲓ̈ⲥ · ⲁⲩⲱ ⲁ ⲧ ⲙⲟⲩⲗⲗⲉⲥ ⲱϣ ⲉⲃⲟⲗ · ϫⲉ ⲯⲁⲗⲗⲉ ⲉ ⲡ ⲙⲁⲣⲧⲩⲣⲟⲥ · ⲁⲩⲱ ⲁ ⲡ ⲉⲓⲱⲧ ⲙ̄ ⲡ ϣⲏⲣⲉ ϣⲏⲙ · ⲉⲧ ⲁϣⲉ ⲉ ⲧ ⲥⲗ̄ⲗⲉ ⲛ̄ ⲧ ⲙⲟⲩⲗⲗⲉⲥ · ⲱϣ ⲉⲃⲟⲗ · ⲉ ϥ ϫⲱ ⲙ̄ⲙⲟ ⲥ · ϫⲉ ϯ ⲥⲟⲡⲥ̄ ⲙ̄ⲙⲟ ⲕ ⲡⲁ ϫⲟⲉⲓⲥ ⲡ ⲙⲁⲣⲧⲩⲣⲟⲥ · ⲛ̄ ⲑ ⲉ ⲛ̄ⲧ ⲁ ⲕ ϯ · ⲙ̄ ⲡ ⲟⲩⲟⲉⲓⲛ ⲛ̄ ⲧⲁ ϣⲉⲉⲣⲉ · ⲙⲁⲣⲉ ⲡⲉⲕ ⲛⲁ̄ ⲟⲛ̄ ⲧⲁϩⲉ ⲡⲁ ⲕⲉ ϣⲏⲣⲉ ⲙ̄ⲙⲟ ⲛ · ⲁ ϥ ϩⲓⲥⲉ ⲉ ϥ ⲁϣⲉ ⲉϩⲣⲁⲓ · ⲁⲩⲱ ⲛ̄ ⲧⲉⲩⲛⲟⲩ ⲁ ⲡ ⲙⲁⲣⲧⲩⲣⲟⲥ ⲕⲁⲁ ϥ ⲉϩⲣⲁⲓ · ⲉϫⲙ̄ ⲡ ⲕⲁϩ · ⲁⲩⲱ ⲁ ϥ ⲧⲱⲟⲩⲛ ⲁ ϥ ⲁϩⲉ ⲣⲁⲧ ϥ̄ · ⲛ̄ⲁ ⲧ ⲗⲁⲁⲩ ⲛ̄ ⲧⲁⲕⲟ ϩⲙ̄ ⲡϥ̄ ⲥⲱⲙⲁ · ⲟⲩⲇⲉ ⲡ ⲟⲗϩ̄ · ⲟⲩⲇⲉ ⲙ̄ⲡ ϥ̄ ⲁⲓⲥⲑⲁⲛⲉ ϩⲱⲗⲟⲥ · ⲛ ⲉⲕⲕⲗⲏⲣⲓⲕⲟⲥ ⲇⲉ · ⲙⲛ̄ ⲛ ⲉⲑ ⲗⲟⲡⲟⲛⲟⲥ · ⲛⲉ ⲩ ⲯⲁⲗⲗⲉ ϩⲁ ⲧⲉϥ ϩⲏ ⲙⲛ̄ ϩⲉⲛ ⲕⲁⲛⲧⲩⲗⲏ · ⲉ ⲩ ⲙⲟⲩϩ ⲙⲛ̄ ϩⲉⲛ ⲥϯ ⲛⲟⲩϥⲉ ⲉ ⲩ ⲥⲟⲧⲡ̄ : ⲙⲛ̄ ϩⲉⲛ ⲕⲗⲁⲇⲟⲥ ⲛ̄ ⲥⲧⲟⲓ · ϣⲁⲛⲧ ⲟⲩ ϫⲓⲧ ϥ̄ · ⲉϩⲟⲩⲛ ⲉ ⲧ ⲡⲟⲗⲓ̈ⲥ · ⲡ ⲣⲱⲙⲉ ⲇⲉ · ⲛⲉ ϥ ⲟⲩⲱϣ ⲉ ϫⲓⲧ ϥ̄ · ⲉϩⲟⲩⲛ ⲉ ⲡⲉϥ ⲏⲓ̈ · ⲁⲩⲱ ⲙ̄ⲡⲉ ⲡ ⲇⲓⲕⲁⲓⲟⲥ ⲡⲓ̈ⲑⲉ · ⲉⲃⲟⲗ ϫⲉ · ⲁ ⲡⲉϥ ⲥⲱⲙⲁ ϩⲣⲟϣ · ⲛ̄ ⲑ ⲉ ⲛ̄ ⲟⲩ ⲧⲁϩⲧϩ̄ · ⲙ̄ⲡ ⲟⲩⲉϣ ⲕⲓⲙ ⲙ̄ⲙⲟ ϥ ϩⲟⲗⲟⲥ · ⲁ ⲡ ⲙⲏⲏϣⲉ ⲱϣ ⲉⲃⲟⲗ · ϫⲉ ⲛ ϥ̄ ⲡⲓ̈ⲑⲉ ⲁⲛ · ⲁⲗⲗⲁ ⲙⲁⲣ ⲛ̄ ϫⲓⲧ ϥ̄ ⲉ ⲧ ⲉⲕⲕⲗⲏⲥⲓⲁ · ⲁⲩⲱ ⲁ ϥ ⲟⲩⲟϩ ϥ̄ ⲛ̄ⲥⲱ ⲟⲩ · ⲁ ⲩ ϫⲓⲧ ϥ̄ ⲉ ⲧ ⲉⲕⲕⲗⲏⲥⲓⲁ · ⲁ ⲩ ⲕⲁⲁ ϥ ⲙ̄ⲙⲁ ⲩ ϣⲁⲛⲧ ⲟⲩ ⲕⲱⲧ ⲉⲣⲟ ϥ ⲛ̄ ⲟⲩ ⲙⲁⲣⲧⲩⲣⲓⲟⲛ · ⲕⲁⲧⲁ ⲡⲉϥ ⲙ̄ⲡ ϥ︦ ⲙ︦ⲡϣⲁ · ⲁ ⲡ ⲉⲟⲟⲩ ⲛⲁ ϥ · ϣⲁ ⲛⲉ ϩⲉⲛⲉϩ ϩⲁⲙⲏⲛ · Ⲧ ⲘⲈϨ ϤⲦⲞ Ⲉ Ⲛ ϬⲞⲘ Ⲙ̄ Ⲡ ϨⲀⲄⲒⲞⲤ ⲘⲈⲢⲔⲞⲨⲢⲒⲞⲤ Ⲁ ⲥ ϣⲱⲡⲉ ⲇⲉ ⲙⲛ︦ⲛ︦ⲥⲁ ⲥⲁϣϥ̄ ⲛ̄ ϩⲟⲟⲩ · ⲉ ⲩ ⲟⲩⲱⲙ ⲉ ⲩ ⲥⲱ ⲛ̄ ⲙⲏⲏϣⲉ ⲧⲏⲣ ⲟⲩ ⲛ̄ ⲧ ⲡⲟⲗⲓⲥ · ⲉ ⲩ ⲣ ϣⲁ ϩⲛ̄ ⲟⲩ ⲛⲟϭ ⲛ̄ ⲣⲁϣⲉ · ⲉⲧⲃⲉ ⲡ ⲟⲩⲱⲛϩ̄ ⲉⲃⲟⲗ · ⲙ̄ ⲡ ⲥⲱⲙⲁ ⲙ̄ ⲡ ⲉⲧ ⲟⲩⲁⲁⲃ · ⲁ ⲡ ⲉⲓⲱⲧ ⲛ̄ ⲡ ϣⲉⲉⲣⲉ ϣⲏⲙ · ⲛ̄ⲧ ⲁ ⲡ ⲉⲧ ⲟⲩⲁⲁⲃ ϯ ⲡ ⲟⲩⲟⲉⲓⲛ ⲛⲁ ⲥ · ⲁ ϥ ϯ ⲡⲉϥ ⲟⲩⲟⲓ ⲉ ⲡ ⲉⲡⲓⲥⲕⲟⲡⲟⲥ · ⲁ ϥ ⲁⲓ̈ⲧⲉⲓ ⲙ̄ ⲡ ⲃⲁⲡⲧⲓⲥⲙⲁ ⲉⲧ ⲟⲩⲁⲁⲃ · ⲁⲩⲱ ⲁ ϥ ⲕⲩⲣⲓⲥⲍⲉ ⲛⲁ ϥ ⲛ̄ ϩⲉⲛ ϩⲟⲟⲩ ⲛⲏⲥⲧⲉⲩⲉ · ⲙⲛ︦ⲛ︦ⲥⲱ ⲥ ⲁ ϥ ⲃⲁⲡⲧⲓⲍⲉ ⲙ̄ⲙⲟ ϥ · ⲙⲛ̄ ⲡⲉϥ ⲏⲓ̈ ⲧⲏⲣ ϥ̄ · ⲉ ⲡ ⲣⲁⲛ ⲙ̄ ⲡ ⲓ̈ⲱⲧ · ⲙⲛ̄ ⲡ ϣⲏⲣⲉ · ⲙⲛ̄ ⲡⲉ ⲡⲛ̄ⲁ · ⲉⲧ ⲟⲩⲁⲁⲃ · ⲁⲩⲱ ⲁ ⲩ ϫⲓ ⲏⲏⲡⲉ · ⲙ̄ ⲡⲉϥ ⲅⲉⲛⲟⲥ ⲛ̄ⲧ ⲁ ⲩ ϫⲓ ⲛⲙ̄ⲙⲁ ϥ · ⲉⲃⲟⲗ ϩⲙ̄ ⲡ ⲟⲩⲟⲉⲓⲛ · ⲙ̄ ⲡⲟⲩ ⲃⲁⲡⲧⲓⲥⲙⲁ · ⲁ ⲩ ϩⲉ ⲉⲣⲟ ⲟⲩ ⲉ ⲩ ⲉⲓⲣⲉ ⲛ̄ⲧ ⲁ ⲓ ⲟⲩ ϣⲟⲙⲛ︤ⲧ︥ ⲉ ⲙ ⲯⲩⲭⲏ · ⲁ ⲩ ϫⲓ ⲃⲁⲡⲧⲓ̈ⲥⲙⲁ · ⲙⲛⲛⲥⲁ ⲛⲁⲓ ⲧⲏⲣ ⲟⲩ · ⲉ ⲥ ⲡ ϩⲁⲅⲓ̈ⲟⲥ ⲙⲉⲣⲕⲟⲩⲣⲓⲟⲥ · ⲁ ϥ ⲟⲩⲱⲛϩ̄ ⲉⲃⲟⲗ · ⲙ̄ ⲡ ⲣⲱⲙⲉ ⲛ̄ ϩⲏⲕⲉ ⲛ̄ ⲑ ⲉ ⲛ̄ ϣⲟⲣⲡ̄ · ⲡⲉϫⲁ ϥ ⲛⲁ ϥ · ϫⲉ ⲉⲧⲃⲉ ⲟⲩ ⲉ ⲕ ⲛ̄ⲕⲟⲧⲕ̄ · ⲉ ⲕ ⲟ ⲛ̄ ⲁⲣⲅⲟⲥ · ⲙ̄ ⲡⲉ ⲕ ⲧⲱⲟⲩⲛ ⲛ ⲅ̄ ⲡⲁ ⲡ ⲉⲧ ⲱⲃⲉ ⲉ ⲡⲁ ⲧⲟⲡⲟⲥ · ⲡⲉϫⲉ ⲡ ⲣⲱⲙⲉ ⲛⲁ ϥ · ϫⲉ ⲡⲁ ϫⲟⲉⲓ̈ⲥ · ⲁ ⲅ̄ ⲟⲩ ϩⲏⲕⲉ · ⲙⲛ̄ ⲧⲁⲓ ⲣⲱⲙⲉ ⲙⲛ̄ ⲧⲁ ⲓ ⲧⲃ̄ⲛⲏ · ⲟⲩⲇⲉ ⲧⲁⲡⲁⲛⲏ · ⲡⲉϫⲉ ⲡ ⲡ ⲉⲧ ⲟⲩⲁⲁⲃ ⲛⲁ ϥ · ϫⲉ ϯ ⲛⲁ ϯ ⲛⲁ ⲕ · ⲛ̄ⲧⲉ ⲕ ⲣ̄ⲭⲣⲓⲁ ⲁ ⲧⲏⲣ ⲥ̄ · ⲙⲟⲛⲟⲛ ϣⲱⲡⲉ ⲛ̄ⲧⲕ̄ ⲟⲩ ϩⲏⲕⲉ · ⲉ ⲕ ϩⲏⲕ ⲉϩⲟⲩⲛ ⲉ ⲡⲁ ⲏⲓ̈ · ⲛ ⲅ̄ ⲟ ⲁⲛ · ⲛ̄ ϩⲏⲧ ⲥⲛⲁⲩ · ⲁⲩⲱ ⲕ ⲛⲁ ⲛⲁⲩ ⲉ ⲛⲁ ϭⲟⲙ · ⲁⲩⲱ ⲉⲕ ϣⲁⲛ ⲧⲱⲟⲩⲛ ⲛ̄ ϣⲟⲣⲡ̄ · ⲁⲙⲟⲩ ⲉⲡⲉⲏⲃⲧ ϩⲙ̄ ⲡ ϣⲟⲣⲡ̄ · ⲛ̄ ϩⲓⲣ ⲛ̄ ⲧ ⲡⲟⲗⲓⲥ · ⲉ ⲕ ⲛⲁ ϩⲉ ⲉ ⲡⲉ ϣⲏⲣⲉ ϣⲏⲙ ⲛ̄ⲧ ⲁ ⲧⲙⲟⲩⲗⲗⲉⲥ ⲡⲁⲣⲁⲉⲓⲕⲉ ⲙ̄ⲙⲟ ϥ · ⲉⲃⲟⲗ ϫⲉ ⲁ ϥ ⲟⲩⲱϣ ϩⲓ ⲟⲩⲉ ⲉⲣⲟ ⲕ · ⲉⲧⲃⲉ ⲡⲁ ⲥⲱⲙⲁ · ⲁϫⲓ ⲥ ⲛⲁ ϥ · ϫⲉ ⲡ ⲉⲧ ⲛ̄ⲧⲟⲟⲧ ⲕ̄ ⲧⲁⲁ ϥ ⲛⲁ ⲓ · ϫⲉ ϯ ⲣ̄ ⲭⲣⲓⲁ ⲙ̄ⲙⲟ ϥ · ⲁⲩⲱ ⲁ ϥ ⲛⲁ ϯ ⲛⲁ ⲕ ⲛ̄ ϣⲟⲙⲛ︦ⲧ︦ ⲛ̄ ϩⲟⲗⲟⲕⲟϯⲛⲟⲥ · ⲉ ϥ ⲟⲩⲉϣ ⲧⲁⲁ ⲩ ⲛ̄ ⲁⲅⲁⲡⲏ · ⲙⲟⲛⲟⲛ ϯ ⲛⲁ ⲕⲁⲁ ⲕ ⲁⲛ ⲉ ⲣ ⲭⲣⲓ̈ⲁ Ⲛ̄ ⲗⲁⲁⲩ · ⲁⲩⲱ ⲥⲉ ⲛⲁ ⲉⲓⲛⲉ ⲛⲁ ⲕ · ⲛ ⲅ̄ ⲧⲙ̄ ⲉⲓⲙⲉ ϫⲉ ⲉ ⲕ ⲛⲁ ⲣ ⲟⲩ ⲛⲁ ϥ · ⲁⲩⲱ ⲉϥϣⲁⲛ ϫⲛⲟⲩⲕ · ϫⲉ ⲧⲁ ⲕ ⲉⲓⲙⲉ ⲉ ⲧⲱⲛ · ϫⲉ ⲟⲩⲛ̄ ⲗⲁ̄ⲩ ⲛ̄ⲧⲟⲟⲧ · ⲁϫⲓ ⲥ ⲛⲁ ϥ ϫⲉ ⲙⲉⲣ ⲕⲟⲩⲣⲓⲟⲥ ⲡ ⲉⲛ̄ⲧ ⲁ ϥ ⲧⲁⲗϭⲟ ⲕ · ⲛ̄ⲧⲟϥ ⲡⲉ ⲛ̄ⲧ ⲁ ϥ ϫⲟⲟ ⲥ ⲛⲁ ⲓ · ϫⲉ ⲁϫⲓ ⲥ ⲛⲁ ⲕ · ⲁⲩⲱ ⲟⲛ ⲛ ϥ̄ ϫⲟⲟ ⲥ ⲙ̄ ⲡⲉϥ ⲉⲓⲱⲧ · ϫⲉ ⲉ ⲕ ⲥⲟⲟⲩⲛ̄ · ⲙ̄ ⲡ ⲛⲁⲩ ⲛ̄ⲧ ⲁ ⲕ ⲁⲓⲧⲉⲓ ⲙ̄ⲙⲟ ⲓ · ⲁ ⲓ ϭⲉⲡⲏ ⲁ ⲓ ⲥⲱⲧⲙ̄ ⲉⲣⲟ ⲕ · ⲁ ⲓ ϯ ⲡ ⲟⲩⲟⲉⲓⲛ ⲛ̄ ⲧⲉⲕ ϣⲉⲉⲣⲉ · ⲁⲩⲱ ⲟⲛ ⲁ ⲓ ⲭⲁⲣⲓⲍⲉ ⲛⲁ ⲕ ⲙ̄ ⲡⲉⲕ ϣⲏⲣⲉ ϥ ⲟ̄ϫ · ⲉϣⲱⲡⲉ ⲟⲩⲛ̄ ⲗⲁⲁⲩ · ⲙⲛ̄ⲧ ⲥ̄ ⲟⲛ ϣⲟⲟⲡ ⲁⲣⲓ ϣⲁ ⲩ ⲉϫⲙ̄ ⲡⲉⲕ ϣⲃⲏⲣ · ⲙ̄ ⲙⲁⲣⲧⲩⲣⲟⲥ · ϫⲉ ⲡ ⲧⲁⲓⲟ ⲛ̄ ⲟⲩ ϣⲃⲏⲣ ⲉϫⲛ̄ ⲟⲩ ϣⲃⲏⲣ · ⲉϥϣⲁⲛ ⲣ̄ ϩⲟⲩⲟ · ϣⲁ ϩⲧⲟⲟⲩⲉ ⲡⲉ ϩⲟⲩⲟ ⲉ ⲡⲁⲓ · ⲟⲩ ϩⲣⲟϣ ⲡⲉ ⲙⲛ̄ⲛ̄ⲥⲁ ⲥⲁ ⲛⲓⲙ · ⲉϥϣⲁⲛ ϯ ⲣ̄ ϩⲱⲃ ⲛⲁ ⲕ · ⲁⲣⲓⲣⲉ · ⲉ ϥ ⲧⲙ̄ ⲥⲱⲧⲙ̄ ⲛ̄ⲥⲱ ⲕ ⲟⲩⲱⲙ : ⲛⲁ ⲕ ϩⲙ̄ ⲡⲉⲓ ϣⲟⲙⲛ︤ⲧ︥ ϩⲟⲗⲟⲕⲟⲧⲓⲛⲟⲥ · ϣⲁ ⲛ ⲉⲓ ⲛⲁ ⲕ ϩⲙ̄ ⲡ ⲟⲩⲱϣ ⲡ ⲛⲟⲩⲧⲉ · ⲁⲩⲱ ϯ ⲛⲏⲩ ⲛⲁ ⲕ · ⲙ̄ⲡⲁ ϯ ⲱⲥⲕ̄ ϣⲱⲡⲉ · ⲛⲁⲓ ⲇⲉ ⲛ̄ⲧⲉⲣⲉ ϥ ϫⲟⲟⲩ ⲛⲁ ϥ · ⲁ ϥ ⲉⲓ ⲉⲃⲟⲗ ϩⲓⲧⲟⲟⲧ ϥ̄ ϩⲛ̄ ⲟⲩ ⲉⲣⲏⲛⲏ ⲻ· ϣⲟⲣⲡ̄ ⲇⲉ · ⲉ ⲛⲧⲉⲣⲉ ϥ ϣⲱⲡⲉ · ⲁ ⲡ ⲣⲱⲙⲉ ⲧⲱⲟⲩⲛ · ⲁ ϥ ⲙⲟⲟϣⲉ ϩⲙ̄ ⲡ ϣⲟⲣⲡ̄ ⲛ̄ ϩⲓⲣ · ⲁ ϥ ⲉⲓ ⲉϫⲙ̄ ⲡ ϣⲏⲣⲉ ϣⲏⲙ · ⲁ ϥ ϫⲓ ⲙ̄ ⲡ ϣⲟⲙ̄ⲧ ⲛ̄ ϩⲟⲗⲟⲕϯⲛⲟⲥ · ⲁⲩⲱ ϣⲁϫⲉ ⲛⲓⲙ ⲛ̄ⲧ ⲁ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ · ϫⲟⲟⲩ ⲛⲁ ϥ ϩⲙ̄ ⲡ ϩⲟⲣⲟⲙⲁ · ⲁ ϥ ϫⲟⲟⲩ ⲛⲁ ϥ · ⲁ ϥ ⲃⲱⲕ ⲛ̄ϭⲓ ⲡ ϣⲏⲣⲉ ϣⲏⲙ · ⲁ ϥ ϫⲟⲟⲩ ⲙ̄ ⲡⲉϥ ⲉⲓⲱⲧ · ϩⲛ̄ ⲟⲩ ϩⲟⲧⲉ · ⲡϥ ⲉⲓⲱⲧ ⲇⲉ ⲛ̄ⲧⲉⲣⲉ ϥ ⲥⲱⲧⲙ̄ ⲉ ⲛⲁⲓ · ⲁ ϥ [ϯ] ⲉⲟⲟⲩ ⲙ̄ ⲡ ⲛⲟⲩⲧⲉ ⲙⲛ̄ ⲡⲉϥ ⲙⲁⲣⲧⲩⲣⲟⲥ ⲉⲧ ⲟⲩⲁⲁⲃ · ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ · ⲛ̄ⲧⲟϥ ⲇⲉ · ⲙ̄ⲡⲉ ϥ ⲁⲙⲉⲗⲉⲓ ⲉ ⲡ ⲧⲏⲣ ϥ̄ · ⲁⲗⲗⲁ ⲁ ϥ ϩⲱⲕ ⲛ̄ ⲛⲉϥ ϭⲁⲙⲟⲩⲗ · ⲙⲛ̄ ⲟⲩ ⲙⲏⲏϣⲉ ⲛ̄ ϫⲁⲓⲃⲉⲕⲉ · ⲙⲛ̄ ⲟⲩ ⲛⲟϭ ⲛ̄ ⲁⲛϩⲟⲗⲟⲙⲁ · ⲁ ϥ ⲥⲱⲟⲩϩ ⲉ ϩⲟⲩⲛ · ⲛ̄ ⲟⲩ ⲁϣⲏ ⲛ̄ ϩⲩⲗⲏ · ⲁ ϥ ⲧⲁⲁ ⲩ ⲉⲧⲟⲟⲧ ϥ̄ ⲙ̄ ⲡ ⲣⲱⲙⲉ ⲛ̄ ϩⲏⲕⲉ · ⲉ ⲩ ⲧⲣⲉ ϥ ⲡ ⲁⲡⲉ ⲧⲱⲃⲉ · ⲁⲩⲱ ⲁ ϥ ϯ ⲛ ⲁϥ ⲙ̄ ⲡ ϩⲏⲩⲃⲉ · ⲉ ⲧⲣⲉ ϥ ⲥⲕⲁⲓ ⲙ̄ ⲡ ⲕⲁϩ · ⲁⲩⲱ ⲧⲉϥ ⲉⲣ ⲭⲣⲓⲁⲁ ⲧⲏⲣ ⲥ̄ · ⲁ ⲥ ϣⲱⲡⲉ ⲇⲉ · ⲛ̄ ⲟⲩ ϩⲟⲟⲩ ⲁ ⲛ ⲧⲃ̄ⲛⲟⲟⲩⲉ · ⲉ ⲩ ⲥⲕⲁⲓ · ⲁ ⲡ ⲟⲩⲁ ϫⲱϩ ⲛ̄ ⲟⲩ ⲥϣ̄ⲛⲉ ⲛ̄ⲥⲁ ⲡ ⲟⲩⲁ ⲙ̄ ⲙⲁⲥⲉ · ⲁ ϥ ⲡⲉ ϩⲏⲧ ϥ̄ ϩⲛ̄ ⲛⲉϥ ⲧⲁⲡ · ⲡ ⲣⲱⲙⲉ ⲇⲉ ⲛ̄ ϩⲏⲕⲉ ⲛ̄ⲧⲉⲣⲉ ϥ ⲛⲁⲩ ⲉ ⲡ ⲉⲛⲧ ⲁ ϥ ϣⲱⲡⲉ · ⲁ ϥ ⲗⲩⲡⲉ ⲉⲙⲁⲧⲉ · ⲡⲉϫⲁ ϥ · ϫⲉ ⲟⲩⲟⲓ ⲛⲁ ⲓ ⲙ̄ ⲡⲉⲓⲥⲁϫⲉ · ⲡ ⲣⲱⲙⲉ ⲉ ⲛ ⲁⲣⲭⲱⲛ ⲁ ϥ ϩⲱⲧⲃ̄ ⲙ̄ ⲡϥ̄ ⲧⲃ̄ⲛⲏ · ϩⲁⲙⲟⲓ ⲙ̄ ⲡⲉⲓ ϫⲱ ⲉ ⲡⲉⲓ ϣⲏⲣⲉ ϣⲏⲙ ⲙ̄ ⲡⲉⲓ ϩⲟⲣⲟⲙⲁ · ϫⲉ ⲉϥⲉ ϫⲟⲟ ⲥ ⲙ̄ ⲡϥ̄ ⲉⲓⲱⲧ · ϫⲉ ϥⲉ ⲧⲁⲛϩⲟⲩⲧ ⲉ ⲡⲓ ϩⲱⲃ · ⲛ̄ⲧⲉ ⲡⲉⲓ ⲛⲟϭ ⲉ ⲛ ⲟⲥⲉ ⲧⲁϩⲟ ⲓ · ⲛⲁⲓ ϫⲉ ⲉ ϥ ϫⲱ ⲙ̄ⲙⲟ ⲟⲩ · ⲉⲓⲥ ⲡ ϩⲁⲅⲓⲟⲥ ⲙⲉⲣ ⲕⲟⲩⲣⲓⲟⲥ · ⲁ ϥ ϫⲓ ⲡ ⲓⲛⲉ ⲛ̄ ⲟⲩ ⲁⲣⲭⲱⲛ ⲛ̄ⲧⲉ ⲧ ⲡⲟⲗⲓⲥ · ⲁ ϥ ⲉⲓ ⲉ ⲡⲁⲣⲁⲅⲉ · ⲁ ϥ ⲛⲁⲩ ⲉ ⲡ ⲣⲱⲙⲉ · ⲁ ϥ ⲙⲟⲟϣⲉ ⲉⲣⲟ ϥ · ⲁ ϥ ⲣ̄ ⲡⲉ ⲥⲙⲟⲧ ⲛ̄ ⲛ ⲉⲧ ⲟ ⲛ̄ ϣⲡⲏⲣⲉ · ⲡⲉϫⲁ ϥ ⲛⲁ ϥ · ϫⲉ ⲱ̄ ⲡ ⲣⲱⲙⲉ ⲉ ⲧⲃⲉ ⲟⲩ · ⲁ ⲕ ⲕⲱ ⲛⲉ ⲧⲃ̄ⲛⲟⲟⲩⲉ ⲉ ⲛⲉⲩ ⲉⲣⲏⲩ · ϣⲁⲛⲧⲉ ⲟⲩⲁ ⲡⲗⲩⲅⲏ ⲛ̄ ⲟⲩⲁ · ⲡϥ̄ ϫⲟⲉⲓⲥ ⲅⲁⲣ ⲛⲁ ϣⲓ̈ⲧ ⲕ̄ ⲙ̄ⲙⲟ ϥ · ⲁⲩⲱ ⲁ ϥ ⲗⲩⲡⲉⲓ ⲛ̄ϭⲓ ⲡ ⲣⲱⲙⲉ ⲛ̄ⲁ ⲣⲅⲁⲧⲏⲥ ⲉⲙⲁⲧⲉ · ⲁⲩⲱ ⲟⲛ ⲉ ϥ ϯ ⲉⲟⲟⲩ · ⲙ̄ ⲡ ⲛⲟⲩⲧⲉ ⲙ̄ ⲡ ϩⲁⲅⲓ̈ⲟⲥ ⲙⲉⲣⲕⲟⲩⲣⲓⲟⲥ · ⲁ ⲩ ⲥⲱⲧⲙ̄ ⲇⲉ ⲛ̄ϭⲓ ⲣⲱⲙⲉ ⲉⲧⲉ ⲡⲱⲟⲩ ⲡⲉ ⲡ ⲧⲃ̄ⲛⲏ · ⲁ ⲩ ⲉⲓ ⲛⲁ ⲩ ⲉ ⲡⲉ ⲛ̄ⲧⲟϥ ϣⲱⲡⲉ · ⲁⲩⲱ ⲁ ⲩ ⲙ̄ ⲡ ⲕⲁϩ ⲛ̄ ϩⲏⲧ ⲉⲙⲁⲧⲉ · ϫⲉ ⲛⲉⲓ ⲥⲱ ϥ ϩⲙ̄ ⲡⲉϥ ⲥⲁ ⲙⲛ̄ ⲧⲉϥ ⲙⲛ︤ⲧ︥ ϫⲱⲱⲣⲉ · ⲁⲩⲱ ⲛⲉⲣⲉ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ ⲙ̄ ⲡ ⲟⲩⲉ · ⲉ ϥ ϩⲙⲟⲟⲥ ⲙⲛ̄ ⲗⲁⲁⲩ ⲛⲁⲩ ⲉⲣⲟ ϥ · ⲉⲙⲏⲧⲉⲓ̈ ⲡ ⲣⲱⲙⲉ ⲛ̄ ϩⲏⲕⲉ · ⲁ ⲩ ⲥⲱⲟⲩϩ ⲇⲉ ⲛ̄ ⲟⲩ ⲙⲏⲏϣⲉ ⲛ̄ ⲣⲱⲙⲉ · ⲉ ⲡ ⲧⲃ̄ⲛⲏ · ⲁ ⲩ ϫⲓ ⲉϩⲟⲩⲛ ⲉ ⲧ ⲡⲟⲗⲓⲥ ⲉ ⲩ ⲙⲁ ⲙⲁⲩⲁⲁ ϥ · ⲁ ⲩ ϯ ⲧⲣⲟⲫⲏ ⲛ ⲁϥ · ⲉ ⲧⲣⲉ ϥ ⲟⲩⲱⲙ · ⲛ̄ⲧⲟϥ ⲇⲉ ⲙ̄ ⲡ ϥ ϫⲓϯⲡⲓ ⲛ̄ ⲧⲣⲟⲫⲏ ⲉ ⲡ ⲧⲏⲣ ϥ̄ · ⲁⲩⲱ ⲛⲉⲣⲉ ⲡⲉϥ ϫⲟⲉⲓⲥ ⲗⲩⲡⲉⲓ̈ ⲙ̄ ⲙⲟ ϥ ⲉⲙⲁⲧⲉ · ϫⲉ ⲟⲩ ϫⲱⲱⲣⲉ ⲡⲉ ⲕⲁⲗⲟⲥ · ϩⲙ̄ ⲡϥ̄ ⲥⲱⲙⲁ · ⲛ̄ⲧⲉⲣ ⲛ̄ ⲣⲱⲙⲉ ⲇⲉ ⲃⲱⲕ ⲉ ⲛⲉⲩ ⲏⲓ · ⲁ ⲡ ϩⲏⲕⲉ ⲛ̄ ⲣⲱⲙⲉ ϭⲱϩ ⲡⲁϩⲟⲩ ⲙ̄ ⲡ ⲧⲃ̄ⲛⲏ · ⲙⲁⲩⲁⲁ ϥ · ⲉ ϥ ⲗⲩⲡⲉⲓ ⲉⲙⲁⲧⲉ · ⲁⲩⲱ ⲛⲉ ϥ ⲙⲉⲉⲩⲉ ⲉⲃⲟⲗ · ⲉ ⲧⲉϥ ⲙⲛ︤ⲧ︥ ϩⲏⲕⲉ · ϩⲛ̄ ⲟⲩ ⲥϣ̄ⲛⲉ ⲇⲉ ⲉ ⲥ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ · ⲁ ϥ ⲉⲓ ⲉϩⲟⲩⲛ · ⲉ ϥ ⲥⲱⲃⲉ ϩⲛ̄ ⲟⲩ ⲥⲱⲃⲉ ⲉ ϥ ⲟⲩⲁⲁⲃ · ⲁ ϥ ⲁϩⲉ ⲣⲁⲧ ϥ̄ · ϩⲁϩⲧⲛ̄ ⲙ̄ ⲡ ⲧⲃ̄ⲛⲏ · ⲙ̄ ⲡ ⲣⲱⲙⲉ ⲛ̄ ϩⲏⲕⲉ · ⲉⲃⲟⲗ ϫⲉ · ϣⲁ ϥ ⲟⲩⲱⲛϩ̄ ⲉⲣⲟ ϥ ⲛ̄ ϩⲟ ϩⲓ ϩⲟ · ⲡⲉϫⲁ ϥ ⲛⲁ ϥ ⲉ ϥ ⲥⲱⲃⲉ ϫⲉ ⲙ̄ⲡⲉ ⲕ ⲱⲥⲕ ⲉ ϯ ⲟⲩⲱ : ⲱ̄ ⲡ ⲥⲟⲛ · ⲡⲉϫⲉ ⲡ ⲣⲱⲙⲉ ⲛⲁ ϥ · ϫⲉ ⲁⲙⲟⲩ ⲛ ⲅ̄ ⲛⲁⲩ ⲉ ⲡ ⲉⲛⲧ ⲟϥ ϣⲱⲡⲉ · ⲙⲛ︤ⲛ︥ⲥⲁ ⲛⲁⲓ ⲁ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ · ⲕⲓⲙ ⲉ ⲡ ⲙⲁⲥⲉ · ⲛ̄ ⲧⲉϥ ⲟⲩⲉⲣⲏⲧⲉ · ⲡⲉϫⲁ ϥ ⲛⲁ ϥ ϫⲉ ϩⲙ̄ ⲡ ⲣⲁⲛ ⲛ̄ ⲓ̄ⲥ ⲡⲉ ⲭ̄ⲥ · ⲡⲁ ϫⲟⲉⲓⲥ · ⲧⲱⲟⲩⲛ ⲛ ⲅ̄ ⲣ̄ⲡⲕ̄ϩⲱⲃ ⲁϫⲛ̄ ϣⲱⲛⲉ · ⲁⲩⲱ ⲁ ϥ ⲟⲛⲕ ϥ̄ ⲉ ϩⲣⲁⲓ · ϩⲛ̄ ⲟⲩ ⲛⲟϭ ⲛⲟⲙⲧⲉ · ϩⲱⲥ ⲉϣϫⲉ ⲙ̄ⲡ ⲟⲩ ⲡⲗⲩⲅⲏ ⲙ̄ⲙⲟ ϥ ⲉ ⲡ ⲧⲏⲣ ϥ̄ · ⲁⲩⲱ ⲁ ϥ ⲟⲩⲱⲙ ϩⲙ̄ ⲡⲉⲓ ⲭⲟⲣⲧⲟⲥ · ⲛ̄ ⲧⲉⲩⲛⲟⲩ ⲡ ϩⲁⲅⲓⲟⲥ ⲇⲉ · ⲙⲉⲣⲕⲟⲩⲣⲓⲟⲥ · ⲁ ϥ ⲉⲡⲓ̈ⲧⲓⲙⲁ ⲙ̄ⲙⲁⲥⲥⲉ ⲉⲧ ϯ ⲟⲩⲃⲉ : ⲉ ϥ ϫⲱ ⲙ̄ⲙⲟ ⲥ ⲛⲁ ϥ · ϫⲉ ⲉⲣⲉ ⲛⲉⲕ ⲧⲁⲡ ⲛⲁ ⲧⲟⲧ ⲉⲃⲟⲗ · ⲙ̄ⲛ̄ ⲧⲕ̄ ⲁⲡⲉ · ⲛ̄ⲛ ⲕ̄ ϭⲙ̄ ϭⲟⲙ ⲉ ϫⲱ ⲙ̄ⲙⲟ ⲥ · ⲛ̄ ⲕⲉ ⲥⲟⲡ · ⲛ̄ ⲗⲁⲁⲩ ⲛ̄ ⲣⲱⲙⲉ · ⲟⲩⲇⲉ ⲧⲃ̄ⲛⲏ ϣⲁ ⲉⲛⲉϩ · ⲛ̄ ⲟⲩⲟⲉⲓϣ ⲁⲗⲗⲁ ⲉⲕⲉ ϣⲱⲡⲉ ⲉ ⲕ ⲟ ⲛ̄ ϩⲩⲙⲉⲣⲟⲥ ϣⲁ ⲉⲛⲉϩ · ⲁⲩⲱ ⲛ̄ ⲧⲉⲩ[ⲛⲟⲩ] ⲁ ⲛⲉϥ ⲧⲁⲡ ⲛⲟⲩϩⲉ ⲉⲃⲟⲗ · ⲁ ⲩ ϩⲉ ⲁ ⲩ ⲧⲱⲧ ⲉⲃⲟⲗ ⲙ̄ⲛ̄ ⲧⲉϥ ⲁⲡⲉ · ⲁⲩⲱ ⲁ ϥ ϣⲱⲡⲉ ϩⲛ̄ ⲟⲩ ⲙⲛ︤ⲧ︥ ϩⲩⲙ[ⲉ]ⲣⲟⲥ · ⲡ ⲣⲱⲙⲉ ⲇⲉ ⲛ̄ ϩⲏⲕⲉ ⲁ ϥ ⲡⲁϩⲧ ϥ̄ · ⲙ̄ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ · ⲉ ϥ ϫⲱ ⲙ̄ⲙⲟ ⲥ ⲛⲁ ϥ · ϫⲉ ⲡⲉⲕ ϩⲙⲟⲧ ϣⲏⲙ ⲡⲁ ϫⲟⲉⲓⲥ · ⲡ ⲙⲁⲣ ⲧⲩⲣⲟⲥ ⲙ̄ ⲡⲉ ⲭ︤ⲥ ⲉⲓ̄ⲥ · ⲡ ⲉⲛⲧ ⲟⲕ ⲣ̄ ⲙⲁⲣⲧⲩⲣⲟⲥ ⲉϫⲙ̄ ⲡϥ̄ ⲣⲁⲛ ⲉⲧ ⲟⲩⲁⲁⲃ · ⲁⲩⲱ ⲛ̄ ⲧⲉⲩⲛⲟⲩ ⲁ ⲡ ϩⲁⲅⲓⲟⲥ ⲙⲉⲣ ⲕⲟⲩⲣⲓⲟⲥ ϩⲟⲡ ϥ̄ ⲉⲣⲟ ϥ ⲡ ⲣⲱⲙⲉ ⲇⲉ ⲁ ϥ ⲉⲓ ⲉⲃⲟⲗ · ⲉ ϥ ⲣⲁϣⲉ ⲉ ϥ ⲱϣ ⲉⲃⲟⲗ · ⲉ ϥ ϫⲱ ⲙ̄ⲙⲟ ⲥ · ϫⲉ ⲁ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ ⲟⲩⲱⲛϩ̄ ⲉⲣⲟ ⲓ · ⲁ ϥ ⲧⲁⲗϭⲟ ⲡ ⲙⲁⲥⲉ · ⲁ ϥ ⲉⲡⲓ̈ⲧⲓ̈ ⲙ̄ ⲙⲁⲥⲉ ⲉⲧ ϯ ⲟⲩⲃⲉ · ⲁ ϥ ⲣ̄ ⲥⲁⲃⲉ · ⲁ ⲩ ⲉⲓ ⲛ̄ϭⲓ ⲟⲩ ⲙⲏⲏϣⲉ · ⲉ ⲛⲁⲩ ⲉ ⲡⲉⲛⲧⲟϥ ϣⲱⲡⲉ · ⲁ ⲩ ⲱϣ ⲉ ⲃⲟⲗ ⲧⲏⲣ ⲟⲩ · ϫⲉ ⲟⲩⲁ ⲡⲉ ⲡ ⲛⲟⲩⲧⲉ ⲙ̄ ⲡ ϩⲁⲅⲓⲟⲥ ⲙⲉⲣ ⲕⲟⲩⲣⲓⲟⲥ · ⲡ ⲉⲟⲟⲩ ⲛⲁ ϥ ϣⲁ ⲉⲛⲉϩ ⲉⲛⲉϩ ϩⲁⲙⲏⲛ ⲻ::ⲻ Ⲧ ⲘⲈϨ Ϯ Ⲉ Ⲛ ϬⲞⲘ Ⲙ̄ ⲠⲒ ϨⲀⲄⲒⲞⲤ ⲘⲈⲢⲔⲞⲨⲢⲒⲞⲤ Ⲁ ⲥ ϣⲱⲡⲉ ϫⲉ ⲙⲛ︤ⲛ︥ⲥⲁ ⲛⲁⲓ · ⲁ ⲩ ⲁⲣⲭⲉⲓ ⲛ̄ ⲣ̄ ϩⲱⲃ ⲉ ⲡ ⲁⲡⲉ ⲧⲱⲃⲉ · ⲉ ⲡ ⲧⲟⲡⲟⲥ ⲙ̄ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ · ⲉ ⲥⲟⲩ ⲁⲣⲭⲱⲛ ⲛ̄ ϩⲗ̄ⲗⲏⲛ ⲁ ϥ ⲉⲓ ϩⲱ ϥ ϩⲓⲧⲟⲩⲱ ϥ · ⲛ̄ ⲛ̄ ⲁⲣⲕⲁⲧⲏⲥ ⲉⲧ ⲡⲁ ⲡⲉⲉ ⲧⲱⲃⲉ · ⲉ ⲡ ⲧⲟⲡⲟⲥ ⲙ̄ ⲡ ϩⲁⲅⲓⲟⲥ ⲙⲉⲣⲓⲟⲥ · ⲁ ϥ ⲥⲙⲓ̈ⲛⲉ ϩⲱ ϥ · ⲙ̄ ⲡⲉϥ ⲙⲁ ⲙ̄ ⲡⲁ ⲡⲉ ⲧⲱⲃⲉ ϩⲁϩⲧ ⲏⲩ ⲧⲁⲭⲉ · ⲉ ϥ ⲟⲩⲱϣ ϩⲱ ϥ ⲉ ⲕⲱⲧ ⲛ̄ ⲟⲩ ⲁⲩⲗⲏ ϩⲙ̄ ⲡϥ̄ ⲏⲓ · ⲁ ϥ ⲉⲓ ⲇⲉ ⲛ̄ ⲟⲩ ϩⲟⲟⲩ ⲁ ϥ ϩⲙⲟⲟⲥ ϩⲁϩⲧⲏ ⲛ̄ ⲛ̄ ⲁⲣⲅⲁⲧⲏⲥ · ⲉⲧ ⲣ̄ ϩⲱⲃ · ⲁ ϥ ⲧⲱⲟⲩⲛ ⲁ ϥ ⲙⲟⲩϣⲧ̄ ⲛ̄ ⲛ̄ ⲧⲱⲃⲉ · ϣⲁⲛⲧⲉ ϥ ⲉⲓ ⲉϫⲛ̄ ⲛ̄ ⲧⲱⲃⲉ ⲙ̄ ⲡ ⲉⲧ ⲟⲩⲁⲁⲃ · ⲁⲩⲱ ⲁ ϥ ⲉⲡⲓ̈ⲑⲉⲙⲉⲓ ⲛ̄ ⲧⲱⲃⲉ ⲙ̄ ⲡ ⲉⲧ ⲟⲩⲁⲁⲃ ⲛ̄ ϩⲟⲩⲟ ⲉ ⲛⲟⲩϥ ⲧⲏⲣ ⲟⲩ · ⲡⲉϫⲁ ϥ ϫⲉ ⲟⲛ ⲧⲱⲥ · ϯ ⲛⲁ ϥⲓ ϣⲉ ⲛ ⲥⲟⲧⲉ ⲛ̄ ⲧⲱⲃⲉ · ϩⲛ̄ ⲛⲓ ⲧⲱⲃⲉ ⲛ̄ ⲛⲉ ⲭⲣⲓ ⲥϯⲁⲛⲟⲥ ⲛ̄ ⲧⲁ ϫⲟⲟ ⲥ ⲛ̄ ⲛ̄ ⲁⲣⲅⲁⲧⲏⲥ ϫⲉ ⲛ̄ⲧ ⲁ ⲩ ⲥⲙⲛ̄ⲧ ⲟⲩ [ⲛⲁ ⲓ] ⲁⲩⲱ ⲉⲩϣⲁⲛ ϫⲟⲟ ⲥ ϫⲉ ⲧⲛ̄ ⲛⲁ ⲕⲁⲁ ⲕ ⲁⲛ · ⲉ ϥ ⲉⲧ ⲟⲩ · ϯ ⲛⲁ ϩⲓ̈ⲟⲩⲉ ⲉⲣⲟ ⲟⲩ · ⲛ̄ ⲧⲁ ϥⲓⲧ ⲟⲩ ⲉ ϩⲛ̄ⲁⲩⲁⲛ · ⲛ̄ ⲧⲁ ⲛⲁⲩ ϫⲉ ⲉⲣⲉ ⲡⲉⲓ ⲟⲩⲁ · ϫⲉ ⲙⲉⲣⲕⲟⲩⲣⲓⲟⲥ · ⲛⲁ ⲣ ⲟⲩ ⲛⲁ ⲓ · ⲁⲩⲱ ⲁ ϥ ⲃⲱⲕ ⲉ ⲡϥ̄ ⲏⲓ ⲙ̄ ⲡⲉ ϩⲟⲟⲩ ⲉⲧ ⲙ̄ⲙⲁⲩ · ⲙⲛ︤ⲛ︥ⲥⲁ ϩⲉⲛ ⲕⲟⲩⲓ · ⲇⲉ ⲟⲛ ⲛ̄ ϩⲟⲟⲩ · ⲁ ϥ ⲃⲱⲕ ⲁ ϥ ⲛⲁⲩ ⲛ̄ ⲧⲱⲃⲉ · ⲙ̄ ⲡ ⲉⲧ ⲟⲩⲁⲁⲃ · ⲁ ϥ ⲱϣⲁϩⲟⲙ ⲉⲙⲁⲧⲉ · ⲉⲃⲟⲗ ϫⲉ ⲛ̄ ⲕⲟⲩⲓ̈ ⲙⲛ̄ ⲛ̄ ⲛⲟϭ ⲛ̄ ⲧ ⲡⲟⲗⲓⲥ · ⲉ ⲩ ⲧⲛ̄ⲛⲟⲟⲩ ⲛ̄ ⲟⲩⲁⲣⲅⲁⲧⲏⲥ · ⲉ ⲡ ⲟⲩⲁ ⲙ̄ ⲙⲏⲏⲛⲉ · ⲉⲩⲉ ⲣ ϩⲱⲃ ϫⲉ ⲉⲩⲉ ⲡⲉⲓⲑⲉⲙⲉⲓ ⲛ̄ ⲕⲱⲧ ϫⲉ ⲉⲣⲟ ϥ ⲛ̄ ⲟⲩ ⲙⲁⲣⲧⲏⲣⲓⲟⲛ · ⲗⲟⲓ̈ⲡⲟⲛ ⲟⲛ ⲁ ⲡ ⲣⲱⲙⲉ ⲛ̄ ϩⲉⲑⲛⲓⲕⲟⲥ · ⲕⲱϩ ϩⲛ̄ ⲟⲩ ⲛⲟϭ ⲛ̄ ⲕⲱϩ · ⲛ̄ⲧⲉ ⲡ ⲇⲓⲁⲃⲟⲗⲟⲥ · ⲉ ⲛ̄ ⲧⲱⲃⲉ ⲙ̄ ⲡ ⲉⲧ ⲟⲩⲁⲁⲃ · ⲙⲛ︤ⲛ︥ⲥⲁ ⲛⲁⲓ · ⲁ ϥ ⲙⲟⲩⲧⲉ ⲉ ⲡ ⲣⲱⲙⲉ ⲛ̄ ϩⲏⲕⲉ · ⲡⲉⲓ ⲉⲧⲉⲣⲉ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ · ⲟⲩⲱⲛϩ̄ ⲉⲣⲟ ϥ · ⲡⲉϫⲁ ϥ ⲛⲁ ϥ · ϫⲉ ⲁⲙⲟⲩ ⲛ ⲅ̄ ⲧⲁⲙⲟ ⲓ̈ ⲉ ⲡ ⲧⲟϣ · ⲛ̄ ⲛⲁ ⲧⲱⲃⲉ ⲙⲛ̄ ⲛⲟⲩⲕ · ⲉⲡⲓ̈ⲇⲏ · ϯ ⲟⲩⲱϣ ⲕⲱⲧ ⲙ̄ ⲡⲁ ⲏⲓ̈ · ⲡⲉϫⲉ ⲡ ⲣⲱⲙⲉ ⲛⲁ ϥ · ϫⲉ ⲛⲉⲕ ⲣⲱⲙⲉ ⲥⲟⲟⲩⲛ : ⲛ̄ ⲧ ⲏⲏⲡⲉ ⲛ̄ⲛⲉ ⲕ ⲧⲱⲃⲉ · ⲡⲉϫⲁ ϥ ϫⲉ ⲙⲉ ⲓ ϫⲓ ⲗⲁⲁⲩ ⲛ̄ ⲣⲱⲙⲉ · ⲛ̄ⲥⲁ ⲃⲗ̄ⲗⲁ ⲕ · ⲛⲙ̄ⲙⲁ ⲓ · ⲁⲗⲗⲁ ⲕⲁⲧⲁ ⲡⲁ ⲙⲉⲉⲩⲉ ⲛ̄ ϩⲏⲧ · ⲛ ⲟⲩⲓ̈ ⲧⲉ ⲛⲁ ⲓ ϣⲁ ⲙⲁ · ⲡ ⲣⲱⲙⲉ ⲇⲉ ⲁ ϥ ⲣ̄ ϩⲃⲁ · ⲡⲉϫⲁ ϥ ⲛⲁ ϥ · ϫⲉ ⲱ̄ ⲡ ⲣⲱⲙⲉ · ⲙ̄ⲡⲣ̄ ϯ ⲟⲥⲉ : ⲛ̄ ⲧⲉⲕ ⲯⲩⲭⲏ ⲙ̄ⲡⲣ̄ ϫⲱϩ ⲉ ⲛ ⲧⲱⲃⲉ · ⲙ̄ ⲡⲉⲓ ⲡ ⲉⲧ ⲟⲩⲁⲁⲃ · ⲛ̄ⲧⲉ ⲟⲩ ϫⲣⲟⲡ ⲧⲁϩⲱ ⲕ · ⲡⲗⲏⲛ ⲉⲕϣⲁⲛ ϥⲓⲧ ⲟⲩ · ϯ ⲛⲁ ⲉⲓⲙⲉ ⲉⲧ ⲕ̄ ϭⲟⲙ ⲙⲛ̄ ⲧⲉⲕ ⲙⲛ︤ⲧ︥ ϫⲱⲱⲣⲉ · ⲁⲩⲱ ⲁ ⲡ ϩⲗ̄ⲗⲏⲛ · ϯ ⲛ̄ ⲟⲩ ϣⲥ︤ⲛ︥ⲛⲁⲥ · ⲙ̄ ⲡ ⲣⲱⲙⲉ ⲛ̄ ϩⲏⲕⲉ · ⲡⲉϫⲁ ϥ ⲛⲁ ϥ · ϫⲉ ⲙ̄ⲡ ϩⲟⲥⲟⲡ ⲁ ⲕ ϫⲟⲟ ⲥ · ϫⲉ ⲡ ⲉⲧ ⲙ̄ⲙⲁⲩ ⲛⲁ ⲡⲗⲩⲅⲏ ⲙ̄ⲙⲟ ⲕ · ϯ ⲛⲁ ϥⲓ̈ ϩⲟⲩⲟ · ⲉ ⲛⲁⲓ ⲛ̄ⲧ ⲁ ⲓ̈ ⲉⲓⲙⲉ · ⲉ ⲧⲉⲕ ϭⲟⲙ · ⲙⲛ̄ ⲡ ⲉⲧ ⲙ̄ⲙⲁⲩ · ϫⲉ ⲉ ϥ ⲛⲁ ⲣ̄ ⲟⲩ ⲛⲁ ⲓ̈ ⲡⲉϫⲉ ⲡ ⲣⲱⲙⲉ ⲛⲁ ϥ · ϫⲉ ⲛ̄ ⲑ ⲉ ⲉⲧⲉ ϩⲛⲁ ⲕ ⲁⲣⲓ ⲥ · ⲉ ⲥ ⲡ ⲛⲟⲩⲧⲉ ⲙ̄ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ · ⲛⲁⲩ ⲉⲣⲟ ⲕ ⲙⲟⲛⲟⲛ ⲛ ⲅ̄ ⲛⲁ ϫⲣⲟ ⲉⲣⲟϥ ⲁⲛ · ⲡ ⲣⲱⲙⲉ ⲇⲉ ⲁ ϥ ⲧⲛ̄ⲛⲟⲟⲩ ⲛ̄ ⲧⲉⲩⲛⲟⲩ · ϩⲛ̄ ⲛⲟϭ ⲙ̄ ⲙⲛ︤ⲧ︥ ϫⲁⲥⲓ ϩⲏⲧ · ⲟⲩ ϩⲙ̄ϩⲁⲗ ⲡⲱϥ · ⲁ ϥ ⲃⲱⲕ ⲁ ϥ ⲉⲓⲛⲉ · ⲛ̄ ϩⲉⲛ ϭⲁⲙⲟⲩⲗ · ⲁ ϥ ⲙⲟⲟϣⲉ ϩⲓ ⲑ ⲏ ⲙ̄ⲙⲟ ⲟⲩ · ϩⲛ̄ ⲟⲩ ⲛⲟϭ ⲙⲛ︤ⲧ︥ ϫⲁⲥⲓ ϩⲏⲧ · ⲁ ϥ ⲁⲣⲛ ⲧⲁⲗⲟ ⲛ̄ ϭⲁⲙⲟⲩⲗ ϩⲛ̄ ⲛ︤ⲛ︥ ⲧⲱⲃⲉ ⲙ̄ ⲡ ⲉⲧ ⲟⲩⲁⲁⲃ · ⲁⲩⲱ ⲁ ϥ ⲁϩⲉ ⲣⲁⲧ ϥ̄ · ϩⲓ ⲑ ⲏ ⲛ̄ ⲟⲩ ⲛⲟϭ ⲛ̄ ϭⲁⲙⲟⲩⲗ ϩⲟⲟⲩⲧ · ⲡⲱϥ ⲡⲉ · ⲁ ϥ ⲟⲩⲉϩ ⲥⲁϩⲛⲉ ⲛⲉϥ ϩⲙ̄ ϩⲁⲗ · ϩⲛ̄ ⲟⲩ ⲛⲟϭ ⲙⲛ︤ⲧ︥ϫⲁⲥⲓϩⲏⲧ · ⲉ ⲧⲣⲉ ⲩ ⲧⲁⲗⲟ ⲧⲱⲃⲉ ⲛ̄ ϭⲁⲙⲟⲩⲗ · ⲡⲉϫⲁ ϥ ϫⲉ ⲙⲁⲣⲉ ⲓ ⲛⲁⲩ ⲧⲉⲛⲟⲩ · ⲉⲧ ϭⲟⲙ ⲙ̄ ⲡⲁⲓ · ϫⲉ ⲙⲉⲣⲕⲟⲩⲣⲓⲟⲥ · ⲁⲩⲱ ⲛ̄ ⲧⲉⲩⲛⲟⲩ ⲙ̄ⲡⲁ ϯ ⲡ ϣⲁϫⲉ ⲗⲟ ϩⲛ̄ ⲧϥ̄ ⲧⲁⲡⲣⲟ · ⲁ ϭⲁⲙⲟⲩⲗ ⲉⲧⲉ ϥ ⲁϩⲉ ⲣⲁⲧ ϥ̄ · ϩⲓ ⲑ ⲏ ⲙ̄ⲙⲟ ϥ · ⲟⲩⲱⲛ ⲛ̄ ⲧⲉϥ ⲧⲁⲡⲣⲟ · ⲁ ϥ ⲁ ⲙⲁϩⲧⲉ ⲙ̄ ⲡ ⲁⲣⲭⲱⲛ ⲛ̄ ϩⲗ̄ⲗⲏⲛ · ⲁ ϥ ⲛⲟϫ ϥ̄ ⲉϩⲟⲩⲛ ϩⲁϩ ⲧⲏ ϥ · ⲁ ϥ ⲛ̄ⲕⲟⲧⲕ̄ ⲉ ϫⲟ ϥ · ⲁⲩⲱ ⲛ̄ ⲧⲉⲩⲛⲟⲩ ⲉ ⲥ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ · ⲁ ϥ ⲉⲓ ⲉ ϥ ⲧⲁⲗⲏⲩ · ⲉ ⲡϥ̄ ϩⲧⲟ ⲙ̄ ⲡⲛ︤ⲁ︥ · ⲁ ϥ ⲁϩⲉ ⲣⲁⲧ ϥ̄ ϩⲁϩⲧⲙ̄ ⲙ̄ ⲡ ϭⲁⲙⲟⲩⲗ · ⲉⲧ ⲁⲙⲁϩⲧⲉ ⲉϫⲙ̄ ⲡ ⲣⲱⲙⲉ · ⲁ ϥ ⲣⲁⲧ ϥ̄ ⲙ̄ⲡⲉϥ ⲕⲟⲩⲛⲧⲁⲣⲓⲟⲛ · ⲉ ⲧⲉϥ ⲟⲩⲉ ⲣⲏⲧⲉ ⲛ̄ ϩⲃⲟⲩⲣ ⲁⲩⲱ ⲛ̄ ⲧⲉⲛⲟⲩ ⲉ ϥ ⲁⲡⲓ̈ⲗⲏ ⲉⲣⲟ ⲓ · ϫⲉ ⲛ̄ⲧⲟⲕ ⲡ ⲉⲧ ⲛⲁ ϯ ⲡϣⲱⲗϩ̄ · ⲉ ⲡⲁ ⲙⲁⲣⲧⲏⲣⲓⲟⲛ · ⲉ ⲕ ⲁϣⲉ ⲛ̄ⲥⲁ ⲧⲉⲕ ⲟⲩⲉⲣⲏⲧⲉ ⲛ̄ ⲟⲩⲱⲧ · ⲁⲩⲱ ⲁ ⲡ ⲙⲏⲏϣⲉ · ⲟⲩⲁϩ ϥ̄ ⲛ̄ⲥⲱ ϥ ϩⲛ̄ ⲟⲩ ϩⲟⲧⲉ · ⲙⲛ̄ ⲟⲩ ⲥⲧⲱⲧ · ϣⲁⲛⲧⲉ ϥ ⲱⲃⲣⲉⲓ ⲉϩⲟⲩⲛ · ⲛ̄ ⲧ ⲥⲛ̄ⲧⲉ ⲙ̄ ⲡ ⲧⲟⲡⲟⲥ · ⲉ ϥ ⲁϣⲉ ⲉϩⲣⲁⲓ ⲛ̄ⲥⲁ ϫⲱ ϥ · ⲁⲩⲱ ⲁ ϥ ⲱϣ ⲉⲃⲟⲗ · ⲛ̄ϭⲓ ⲡ ⲣⲱⲙⲉ · ⲉ [ϥ] ϫⲱ ⲙ̄ⲙⲟ ⲥ · ϫⲉ ⲡⲁ ϫⲟⲉⲓⲥ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ · ⲕ ⲟ ⲛⲁ ⲓ ⲉⲃⲟⲗ · ⲉⲧⲃⲉ ⲧⲁ ⲙⲛ︤ⲧ︥ ⲁⲧ ⲥⲟⲟⲩⲛ · ⲁⲩⲱ ⲛⲁ ⲧⲱⲃⲏ ⲧⲏⲣ ⲟⲩ ϯ ⲛⲁ ⲧⲁⲁ ⲩ ⲛⲁ ⲕ · ⲉⲧ ⲕⲟⲇⲟⲙⲏ ⲙ̄ ⲡⲉⲕ ⲧⲟⲡⲟⲥ · ⲁⲩⲱ : ϣⲉ ⲛⲓⲙ ⲉ ⲛⲁⲛⲟⲩ ϥ ϯ ⲛⲁ ⲧⲁ ⲩ ⲛⲁ ⲕ ⲙⲛ̄ ⲑ ⲩⲗⲏ ⲧⲏⲣ ⲥ̄ ⲛ̄ⲧ ⲁ ⲓ ⲥⲟⲟⲩϩ ⲉ ⲡⲁ ⲏⲓ̈ · ⲁⲩⲱ ϯ ⲛⲁ ϣⲱⲡⲉ ⲛ̄ ⲭⲣⲓⲥϯⲁⲛⲟⲥ · ⲙⲛ̄ ⲡⲁ ⲏⲓ ⲧⲏⲣ ϥ̄ · ⲛ̄ ⲧⲁⲕⲟ ⲉⲃⲟⲗ ⲛ̄ ⲛⲁ ϩⲙ̄ϩⲁⲗ · ⲉ ⲩ ⲟ ⲛ̄ ⲣⲙ̄ ϩⲉ · ⲛ̄ⲧ ⲁ ϣⲱⲡⲉ ⲛ ⲙ̄ⲛⲟⲩⲧ ⲉ ⲡⲉⲕ ⲧⲟⲡⲟⲥ · ϣⲁ ⲡⲉⲓ ϩⲟⲟⲩ ⲙ̄ ⲡⲁ ⲙⲟⲩ · ⲛⲁⲓ ⲇⲉ ⲛ̄ⲧⲉⲣⲉ ϥ ϫⲱ ⲟⲩ : ⲁ ϭⲁⲙⲟⲩⲗ ⲕⲁⲁ ϥ ⲉ ⲡ ⲉⲥⲏⲧ · ⲉϫⲙ̄ ⲡ ⲕⲁϩ · ⲁⲩⲱ ⲁ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ · ϫⲱϩ ⲉ ⲛⲉϥ ⲥⲁϣ · ⲁ ϥ ⲧⲁⲗϭⲟ ϥ · ⲁ ϥ ⲕⲁⲁ ϥ ⲉⲃⲟⲗ · ⲙⲛ̄ ⲗⲁⲁⲩ ⲙ̄ ⲡ ⲱⲗϩ̄ · ϩⲙ̄ ⲡϥ̄ ⲥⲱⲙⲁ ⲉ ⲡ ⲧⲏⲣ ϥ̄ · ⲁⲩⲱ ⲁ ⲩ ⲟⲩ ⲛⲟϭ ⲛ̄ ϩⲟⲧⲉ · ⲧⲁϩⲉ ⲟⲩⲟⲛ ⲛⲓⲙ · ⲉⲧ ⲁϩⲉ ⲣⲁⲧ ⲟⲩ · ⲉ ⲩ ⲛⲁⲩ ⲉ ⲑ ⲉ ⲛⲧ ⲁ ϭⲁⲙⲟⲩⲗ ⲡⲗⲩⲅⲏ ⲙ̄ⲙⲟ ϥ · ⲁⲩⲱ ⲁ ⲡ ⲣⲱⲙⲉ ϩⲟⲙⲟⲗⲟⲅⲉ ⲛⲁ ⲩ · ϫⲉ ⲁ ⲓ̈ ⲛⲁⲩ ⲉ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ · ⲉ ϥ ⲗⲟⲅⲭⲓⲍⲉ ⲙ̄ⲙⲟ ⲓ · ⲗⲟⲓⲡⲟⲛ ⲁ ϥ ⲙⲟⲩϣⲧ̄ ⲙ̄ ⲡ ⲥⲱⲙⲁ · ⲙ̄ ⲡ ⲣⲱⲙⲉ ⲙ̄ⲡ ⲟⲩ ϩⲉ ⲉ ⲗⲁⲁⲩ · ⲙ̄ ⲡⲱⲗϩ̄ ⲛ̄ϩⲏⲧ ϥ̄ ⲉ ⲡ ⲧⲏⲣ ϥ̄ · ⲁ ⲩ ϫⲓⲛⲟⲩϥ · ϫⲉ ⲉ ϥ ⲧⲱⲛ ⲙ̄ ⲡⲱⲗϩ̄ ⲉⲧ ϩⲙ̄ ⲡⲉⲕ ⲥⲱⲙⲁ · ⲕⲉ ⲙⲁⲗⲓⲥⲧⲁ ⲉ ⲕ ⲱϣ · ⲉⲃⲟⲗ ϫⲉ · ⲉⲓⲥ ⲡ ⲇⲓⲕⲁⲓⲟⲥ ⲗⲟⲅⲕⲓⲍⲉ ⲙ̄ⲙⲟ ⲓ · ⲉ ⲧⲁ ⲟⲩⲣⲏⲧⲉ ϩⲙ̄ ⲡϥ̄ ⲕⲟⲩⲛ ⲧⲁⲣⲓⲟⲛ · ⲡⲉϫⲉ ⲡ ⲣⲱⲙⲉ ⲛⲁ ⲩ · ϫⲉ ϫⲓⲛ ⲛ̄ ⲧⲉ ⲩⲛⲟⲩ · ⲛ̄ ⲧⲁ ϭⲁⲙⲟⲩⲗ ⲕⲁⲁ ⲧ ⲉⲃⲟⲗ · ⲉ ⲁ ϥ ϫⲱϩ ⲉ ⲉ ⲡⲁ ⲥⲱⲙⲁ ⲧⲏⲣ ϥ̄ · ⲁ ⲓ ⲟⲩϫⲁⲓ̈ · ⲁⲩⲱ ⲛ̄ ⲧⲉⲩⲛⲟⲩ ⲁ ⲡ ⲣⲱⲙⲉ ⲃⲱⲕ ⲉⲣⲁⲧ ϥ̄ · ⲙ̄ ⲡ ⲉⲡⲓ̈ⲥⲕⲟⲡⲟⲥ · ⲁ ϥ ⲃⲁⲡⲧⲓⲍⲉ ⲙ̄ⲙⲟ ϥ ⲙⲛ̄ ⲡⲉϥ ⲓⲏ ⲧⲏⲣ ϥ̄ · ⲁⲩⲱ ⲛⲉϥ ϩⲙ̄ϩⲁⲗ ⲧⲏ[ⲣ] ⲟⲩ · ⲁ ϥ ⲕⲁⲁ ⲩ ⲉⲃⲟⲗ ⲉ ⲩ ⲱⲣ ϥ̄ · ⲁⲩⲱ ⲁ ϥ ϯ ⲑ ⲩⲗⲏ ⲧⲏⲣ ⲥ̄ · ⲛ̄ⲧ ⲁ ϥ ⲥⲟⲟⲩϩ ⲥ̄ ⲉ ϩⲟⲩⲛ · ⲉ ⲡ ⲕⲱⲧ ⲙ̄ ⲡϥ̄ ⲏⲓ̈ · ⲙⲛ̄ ⲛ̄ ϣⲉ · ⲙⲛ̄ ⲛ̄ⲛ̄ ⲱⲛⲉ · ⲁⲩⲱ ⲛⲉ ϥ ⲧⲱⲃⲉ ⲧⲏⲣ ⲟⲩ · ⲁⲩⲱ ⲁ ϥ ⲧⲁⲩ ⲉϩⲟⲩⲛ · ⲉ ⲡ ⲧⲟ ⲡⲟⲥ · ⲙⲛ̄ ⲟⲩ ⲛⲟⲩⲃ ⲉ ϥ ⲥⲱⲧⲡ̄ · ⲙⲛ̄ ⲟⲩ ⲛⲟϭ ⲛ̄ ⲁ ⲛ ϩⲟⲗⲱ ⲙⲁ · ⲁⲩⲱ ⲛⲉ ϥ ⲣ̄ · ϩⲛ̄ ⲛⲉϥ ϭⲓϫ · ⲙⲛ̄ ⲛⲉϥ ⲣⲱⲙⲉ ⲧⲏⲣ ⲟⲩ · ⲁⲩⲱ ⲛⲉϥ ⲧⲃ̄ⲛⲟⲟⲩⲉ · ⲉ ⲩ ⲣ ϩⲱⲃ ⲧⲏⲣ ⲟⲩ · ⲛ̄ ϫⲓϫⲏ ⲁⲩⲱ ⲛ ϥ̄ ϫⲱ ⲙ̄ⲙⲟ ⲥ · ⲛ̄ ⲛ ⲉⲧ ⲣ̄ ϩⲱⲃ · ϫⲉ ⲙⲟⲟϣⲉ ⲛ̄ ⲧⲉⲧⲛ̄ ⲕⲱⲧ · ⲙ̄ ⲡ ⲏⲓ̈ ⲙ̄ ⲡⲉⲓⲇⲩⲛⲁⲇⲟⲥ · ⲁⲩⲱ ⲁ ϥ ⲙⲟⲩ ⲕⲁⲧⲁ ⲡ ⲧⲟϣ ⲛ̄ ⲣⲱⲙⲉ ⲛⲓⲙ · ⲙ̄ⲡⲁⲧ ⲟⲩ ϫⲉⲕ ⲡ ⲙⲁⲣⲧⲏⲣⲓⲟⲛ ⲉⲃⲟⲗ · ⲟⲩ ⲉⲟⲟⲩ ⲙ̄ ⲡ ⲛⲟⲩⲧⲉ · ⲙⲛ̄ ⲡϥ̄ ⲙⲁⲣⲧⲩⲣⲟⲥ ⲉⲧ ⲟⲩⲁⲁⲃ · ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ · Ⲧ ⲘⲈϨ ⲤⲞ Ⲉ Ⲛ ϬⲞⲘ Ⲙ̄ Ⲡ ϨⲀⲄⲒⲞⲤ ⲘⲈⲢⲔⲞⲨⲢⲒⲞⲤ Ⲁ ⲥ ϣⲱⲡⲉ ⲇⲉ ⲛ[ⲧⲉ]ⲣ ⲟⲩ ⲁⲣⲭⲉⲓ ⲛ̄ ⲕⲱⲧ ⲙ̄ ⲡ ⲙⲁⲣⲧⲏ ⲣⲓⲟⲛ · ⲙ̄ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ · ϩⲛ̄ ⲟⲩ ⲛⲟϭ ⲉ ⲛⲉ‐ ⲡⲓⲕⲏⲥ · ϫⲉ ⲛⲁ ϣⲉ · ⲛ̄ ϩⲩⲗⲏ ⲙⲛ̄ ⲛ̄ ⲣⲱⲙⲉ · ⲉⲧ ⲣ̄ ϩⲱⲃ · ⲉ ⲡ ⲧⲟⲡⲟⲥ ⲙ̄ ⲡ ⲉⲧ ⲟⲩⲁⲁⲃ · ⲙⲛ︤ⲛ︥ⲥⲁ ⲛⲁⲓ · ⲁ ⲩ ⲟⲩⲣⲱⲙⲉ ⲛ̄ⲧⲉ ⲧ ⲡⲟⲗⲓⲥ · ⲉⲓ ⲉ ϥ ⲡⲁⲣⲁⲅⲉ · ⲁ ϥ ⲛⲁⲩ ⲉ ⲑ ⲩⲗⲏ ⲙ̄ ⲡ ⲧⲟⲡⲟⲥ ⲙ̄ ⲡ ⲙⲁⲣⲧⲏⲣⲓⲟⲛ · ⲁ ϥ ⲣ̄ ϣⲡⲏⲣⲉ · ⲁ ϥ ⲉⲡⲓⲑⲩ ⲙⲉⲓ ⲉ ⲩ ϣⲉ · ⲉ ϥ ⲛⲏϫ ⲉⲃⲟⲗ · ⲡⲉϫⲁ ϥ · ϫⲉ ϯ ⲣ̄ ⲭⲣⲓⲁ ⲙ̄ ⲡⲉⲓⲥ ⲁⲏ ⲛ̄ ϣⲉ · ⲁⲩⲱ ϯ ⲛⲁ ϥⲓⲧ ϥ̄ · ⲁ ϥ ϯ ⲡϥ̄ ⲟⲩⲟⲓ ⲉ ⲡ ϣⲉ · ⲁ ϥ ⲧⲁⲗⲟ ϥ ⲉϫⲱ ϥ · ⲁ ϥ ⲙⲟⲟϣⲉ ⲛⲙ̄ⲙⲁ ϥ · ϣⲁⲛⲧ ⲉ ϥ ⲉⲓ ⲉ ⲧ ⲡⲟⲗⲓⲥ · ⲛ̄ ⲟⲩ ⲕⲟⲩⲓ · ⲗⲟⲓ̈ⲡⲟⲛ ⲁ ϥ ⲥⲱⲣⲙ̄ · ⲙ̄ⲡ ϥ̄ ⲉⲓ̈ⲙⲉ · ϫⲉ ⲉ ϥ ⲙⲟⲟϣⲉ ⲉ ⲧⲱⲛ · ⲉⲃⲟⲗ ϫⲉ ⲁ ⲡ ⲉⲧ ⲟⲩⲁⲁⲃ ⲥⲱⲣⲙ̄ ⲡ ϥ̄ ⲛⲟⲩⲥ · ϣⲁⲛⲧⲉ ϥ ⲉⲓ̈ ⲛ ϥ̄ ⲁϩⲉ ⲣⲁ[ⲧ ϥ̄] · ϩⲓⲣⲙ̄ ⲡ ⲣⲟ · ⲙ̄ ⲡ ⲣⲱⲙⲉ ⲛ̄ ϩⲏⲕⲉ · ⲡⲉⲓ ⲡⲓⲧⲣⲟⲡⲟⲥ · ⲙ̄ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ · ⲡⲁⲓ ⲉ ⲧⲉϥ ⲟⲩⲱⲛϩ̄ ⲉⲣⲟ ϥ · ⲛⲉ ϥ ⲥⲟⲟⲩⲛ̄ ⲁⲛ · ϫⲉ ⲉ ϥ ⲃⲏⲕ ⲧⲱⲛ · ⲁⲩⲱ ⲉ ⲥ ⲡⲉⲧ ⲟⲩⲁⲁⲃ · ⲁ ϥ ϣⲁϫⲉ ⲙⲛ̄ ⲡ ⲉⲡⲓⲧⲣⲟⲡⲟⲥ · ⲉ ϥ ϫⲱ ⲙ̄ⲙⲟ ⲥ ⲛⲁ ϥ · ϫⲉ ⲉ ⲕ ϩⲙⲟⲟⲥ ⲉ ⲕ ⲣ̄ ⲟⲩ · ⲉ ⲥ ϩⲏⲏⲧⲉ ⲁ ⲩ ϫⲓ ⲟⲩ ⲉ ⲛ ϣⲉ ⲙ̄ ⲡⲁ ⲧⲟⲡⲟⲥ · ⲁⲗⲗⲁ ⲧⲱⲟⲩⲛ ⲛ ⲅ̄ ⲃⲱⲕ ⲉⲣⲙ̄ ⲡ ⲣⲟ ⲙ̄ ⲡⲉⲕ ⲏⲓ̈ · ⲉ ⲕ ⲛⲁ ϭⲓⲛⲉ ⲙ̄ⲡⲉ ⲣⲱⲙⲉ · ⲉⲣⲉ ⲡⲉⲓ ϣⲉ ⲧⲁⲗⲏⲩ ⲉⲣⲟ ϥ · ⲉ ϥ ⲥⲱⲣⲙ̄ ⲉ ϥ ⲥⲟⲟⲩⲛ̄ ⲁⲛ · ϫⲉ ⲉ ϥ ⲃⲏⲕ ⲉ ⲧⲱⲛ · ϫⲉ ⲁⲛⲟⲕ ⲡⲉ ⲛ̄ⲧ ⲁ ⲓ ⲥⲱⲣⲙ̄ [ⲙ̄]ⲙⲟ ϥ · ⲙ̄ⲡ ⲉⲓ ⲕⲁⲁ ϥ ⲉⲓⲙⲉ · ϫⲉ ⲉ ϥ ⲃⲏⲕⲧⲱⲛ ϣⲁⲛ[ⲧ]ⲉ ϥ ⲉⲓ ⲉ ⲡⲉⲓ ⲙⲁ · ⲛ ⲅ̄ ⲛⲁⲩ ⲉⲣⲟ ϥ · ⲉⲣⲉ ⲡ ϣⲉ ⲛ̄ ⲧⲁ ϥⲓⲧ ϥ̄ · ⲛ̄ ϫⲓⲟⲩⲉ · ⲧⲁⲗⲏⲩ ⲉⲣⲟ ϥ · ⲛ̄ⲧⲉⲣ ϥ̄ ⲛⲁⲩ ⲇⲉ · ⲉ ⲡ ⲏⲓ ⲁ ϥ ⲟⲩⲱⲛ ⲛⲁ ϥ · ⲁ ϥ ⲥⲟⲩⲱⲛ ϥ̄ · ϫⲉ ⲡ ⲟⲓⲕⲟⲛⲟⲙⲟⲥ ⲡⲉ · ⲙ̄ ⲡ ⲙⲁⲣⲧⲏⲣⲓⲟⲛ ⲡⲉ · ⲁ ⲡϥ̄ ⲛⲟⲩⲥ ⲉⲓ ⲉⲣⲟ ϥ · ⲛ̄ ⲧⲉⲩⲛⲟⲩ ⲁ ϥ ⲱϣ ⲉⲃⲟⲗ · ϫⲉ ⲟⲩⲁ ⲡⲉ ⲡ ⲛⲟⲩⲧⲉ · ⲙ̄ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ · ⲛⲁ̄ ⲛⲁ ⲓ ⲙ̄ⲡⲉ ⲣ ϭⲱⲛⲧ̄ ⲉⲣⲟ ⲓ · ⲛ ⲅ̄ ⲉⲓ̈ ⲛ̄ ⲟⲩ ⲡ ⲉⲑ ⲟⲟⲩ ⲉ ϫⲟ ⲓ̈ · ϫⲉ ⲁ ⲓ ⲣ̄‐ ⲛⲟⲃⲉ ⲉⲣⲟ ⲕ · ⲁ ⲓ̈ ϫⲓⲟⲩⲉ ⲉ ⲛⲉⲕ ϣⲉ · ⲉⲓⲥ ⲡ ⲉⲧ ⲟⲩ ⲁ︤ⲃ︥ⲟⲛ ⲁ ϥ ϫⲟⲟ ⲥ ⲙ̄ ⲡⲉϥ [ⲉ]ⲡⲓⲧⲣⲟ[ⲡⲟ]ⲥ · ϫⲉ ϫⲟⲟ ⲥ ⲛ̄ ⲡ ⲣⲱⲙⲉ ⲛ̄ ⲧⲉⲓ ϩⲉ · ϫⲉ ⲉⲧⲃⲉ ⲟⲩ · ⲙⲉ ⲕⲉⲓⲛⲅ̄ⲣ̄ⲟⲩ ϩⲟⲟⲩ ⲛ ⲣ̄ ϩⲟⲟⲩ ⲉ ⲡⲁ ⲧⲟⲡⲟⲥ · ⲧ ⲕⲉ ϣⲉ ⲛ̄ⲧ ⲁ ϥ ⲧⲁⲁ ϥ ⲉϩⲟⲩⲛ · ⲉ ⲡⲁ ⲧⲟⲡⲟⲥ ⲛ̄ ⲥⲱⲧⲉ · ϩⲁ ⲡ ⲟⲩϫⲁⲓ · ⲛ̄ ⲛⲉⲩ ⲯⲩⲭⲏ · ⲁ ⲕ ⲃⲱⲕ ⲁ ⲕ ϥⲓⲧ ϥ̄ ⲛ̄ ϫⲓⲟⲩⲉ · ⲁⲗⲗⲁ ⲉⲧⲃⲉ ⲙⲛ︤ⲧ︥ ϣⲁ ⲛ ϩⲧⲏ ϥ ⲙ̄ ⲡ ⲛⲟⲩⲧⲉ : ⲉⲥ ϩⲏⲏⲧⲉ ⲁ ⲓ ⲕⲁⲁ ⲕ ⲉⲃⲟⲗ · ϥⲓ̈ ⲙ̄ ⲡ ϣⲉ ⲛ ⲅ̄ ⲕⲁⲁ ϥ ϩⲙ̄ ⲡϥ̄ ⲙⲁ ⲛ̄ ⲧⲉϥ ϩⲉ · ⲛ ⲅ̄ ⲃⲱⲕ ⲉ ⲡⲕ̄ ⲏⲓ · ⲉ ϥ ϣⲁ ⲛ ⲧⲱⲛ ϩⲧⲟⲟⲩⲉ ⲙⲁⲣ ϥ̄ ⲧⲁϣⲉ ⲟⲉⲓϣ ⲙ̄ ⲡ ⲛ̄ ⲧ ⲟ ϥ ⲁⲁ ϥ ϫⲉⲕⲁⲥ ⲉⲣⲉ ⲡⲕ̄ ⲟⲩ ⲥⲉⲉⲡⲉ ⲉ ⲣ̄ ϩⲟⲧⲉ ⲛ̄ ⲥⲉ ⲧⲙ̄ ϫⲓⲟⲩⲉ · ⲉ ⲧ ⲑⲩⲗⲏ ⲙ̄ ⲡⲁ ⲧⲟⲡⲟⲥ · ⲛ̄ ⲕⲉ ⲥⲟⲡ · ⲛ̄ ⲧⲁ ⲉⲓⲛⲉ ⲉϫⲱ ⲟⲩ ⲛ̄ ⲟⲩ ⲡ ⲉⲑ ⲟⲟⲩ · ⲛⲁⲓ ⲇⲉ ⲛ̄ⲧⲉⲣⲉ ϥ ϫⲟⲟⲩ · ⲁ ϥ ϩⲟⲡ ϥ̄ ⲉⲣⲟ ϥ · ⲡ ⲣⲱⲙⲉ ⲇⲉ ⲛ̄ ϩⲏⲕⲉ · ⲁ ϥ ⲧⲱⲟⲩⲛ ⲁ ϥ ⲉⲓ ⲉⲃⲟⲗ · ⲁ ϥ ϩⲉ ⲉ ⲡ ⲣⲱⲙⲉ · ⲉⲣⲉ ⲡ ϣⲉ ⲧⲁⲗⲏⲩ ⲉⲣⲟ ϥ · ⲉ ϥ ⲁϩⲉ ⲣⲁⲧ ϥ̄ · ϩⲓⲣⲙ̄ ⲡ ⲣⲟ ⲙ̄ ⲡϥ̄ ⲏⲓ · ⲉ ϥ ⲥⲟⲟⲩ[ⲛ] ⲁⲛ · ϫⲉ ⲉ ϥ ⲛⲁ ⲉⲓ ⲧⲱⲛ · ⲁⲩⲱ ⲛⲉ ϥ ϫⲱ ⲙ̄ⲙⲟ ⲥ · ϫⲉ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ · ϣⲛ̄ ϩⲧⲏ ⲕ ϩⲁⲣⲟ ⲓ · ⲛ ⲅ̄ ⲛⲁ̄ ⲛⲁ ⲓ · ϫⲉ ⲁ ⲓ ⲣ̄ ⲛⲟⲃⲉ · ⲱ̄ ⲡⲁ ϫⲥ̄ · ⲡ ⲣⲱⲙⲉ ⲇⲉ ⲛ̄ ϩⲏⲕⲉ · ⲁ ϥ ϣⲁϫⲉ ⲛⲙ̄ⲙⲁ ϥ · ϫⲉ ⲱ̄ ⲡⲁ ⲙⲉⲣⲓⲧ ⲛ̄ ⲥ ⲟⲛ · ⲉ ⲕ ⲛⲏⲩ ⲧⲱⲛ · ⲉⲣⲉ ⲡⲉ ϣⲉ ⲧⲁⲗⲏⲩ ⲉⲣⲟ ⲕ ϯ ϫⲱ ⲙ̄ⲙⲟ ⲥ ⲛⲁ ⲕ · ϫⲉ ⲡⲁ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ ⲡⲉ · ⲡⲉⲓ ϣⲉ · ⲗⲟⲓⲡⲟⲛ · ϫⲓ ⲡ ⲉⲛⲧ ⲟϥ ϣⲱⲡⲉ ⲙ̄ⲙⲟ ⲕ · ⲧⲏⲣ ϥ̄ ⲉⲣⲟ ⲓ · ⲡ ⲣⲱⲙⲉ ⲇⲉ ⲁ ϥ ⲧⲁⲙⲟ ϥ · ⲉⲧⲃⲉ ⲑ ⲉ ⲛ̄ⲧ ⲁ ϥ ϥⲓ ⲡ ϣⲉ · ⲙ̄ⲙⲟ ⲥ ⲙⲛ̄ ⲑ ⲉ ⲛ̄ⲧ ⲁ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ · ⲥⲱⲣⲙ̄ ⲙ̄ ⲡⲉϥ ⲛⲟⲩⲥ · ϣⲁⲛⲧ ϥ̄ ⲉⲓ · ⲉⲣⲙ̄ ⲡ ⲣⲟ ⲙ̄ ⲡ ⲏⲓ̈ · ⲙ̄ ⲡ ⲣⲱⲙⲉ ⲛ̄ ϩⲏⲕⲉ · ⲉ ϥ ⲟ ⲛ̄ ⲁⲧ ⲥⲟⲟⲩⲛ̄ · ⲡ ⲣⲱⲙⲉ ⲇⲉ · ⲉⲧ ⲉⲣⲉ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ · ⲁ ϥ ⲡⲁⲣⲁⲅⲓ̈ⲗⲉ · ⲉ ⲡ ⲣⲱⲙⲉ ⲛ̄ⲧ ⲁ ϥ ϥⲓ̈ ⲡ ϣⲉ · ⲛ̄ ϣⲁ ϫⲉ ⲛⲓⲙ · ⲛ̄ⲧ ⲁ ⲡ ϩⲁⲅⲓⲟⲥ ⲙⲉⲣ ⲕⲟⲩⲣⲓⲟⲥ ϫⲟⲟ ⲩ ⲛⲁ ϥ · ⲁⲩⲱ ⲛ̄ⲧⲉⲣⲉ ⲡ ⲣⲱⲙⲉ · ⲥⲱⲧⲙ̄ ⲉ ⲛⲁⲓ · ⲁ ϥ ⲣ̄ ϣⲡⲏⲣⲉ ⲁⲩⲱ ⲡⲉϫⲁ ϥ · ϫⲉ ⲟⲩ ⲙⲟⲛⲟⲛ ϫⲉ ⲟⲩ [..] ϩⲟⲟⲩ ⲛ̄ ⲟⲩⲱⲧ ⲙ̄ ⲙⲁⲧⲉ · ⲁⲗⲗⲁ ⲉⲣϣⲁⲛ ⲡ ⲛⲟⲩⲧⲉ · ⲙ̄ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ · ⲭⲁⲣⲓⲍⲉ ⲛⲁ ⲓ · ⲙ̄ ⲡ ⲟⲩϫⲁⲓ · ϯ ⲛⲁ ⲗⲟ ⲁⲛ · ⲉ ⲓ ⲣ̄ ϩⲱⲃ ⲉ ⲡϥ̄ ⲧⲟⲡⲟⲥ · ϣⲁⲛⲧ ⲟⲩ ϫⲟⲕ ϥ̄ ⲉⲃⲟⲗ · ⲁⲩⲱ ϯ ⲛⲁ ⲧⲁϣⲉ ⲟⲉⲓϣ · ⲛ̄ ⲧⲉ[ϥ] ϭⲟⲙ ϩⲙ̄ ⲙⲁ ⲛⲓⲙ · ⲉ ϯ ⲃⲱⲕ ⲉⲣⲟ ϥ · ⲁⲩⲱ ⲛ̄ ⲧⲉⲩⲛⲟⲩ · ⲁ ⲡⲉϥ ϩⲏⲧ ϣⲱⲡⲉ ⲙ̄ⲙⲟ ϥ · ⲁ ϥ ⲃⲱⲕ ⲉ ⲡϥ̄ ⲏⲓ · ⲉ ϥ ϯ ⲉⲟⲟⲩ ⲙ̄ ⲡ ⲛⲟⲩⲧⲉ · ⲙⲛ̄ ⲡⲉϥ ⲙⲁⲣⲧⲩⲣⲟⲥ ⲉⲧ ⲟⲩⲁⲁⲃ · ⲁ ϥ ⲛ̄ ⲕⲟⲧⲕ̄ ϣⲁ ϩⲧⲟⲟⲩⲉ · ⲁⲩⲱ ⲛ̄ⲧⲉⲣⲉ ⲡ ⲟⲩⲟⲉⲓⲛ ⲉⲓ ⲉⲃⲟⲗ · ⲁ ϥ ⲧⲁϣⲉ ⲟⲉⲓϣ ⲉⲛ ⲧ ⲡⲟⲗⲓⲥ ⲧⲏⲣ ⲥ̄ · ⲙ̄ ⲡ ⲉⲛⲧ ⲟ ϥ ϣⲱⲡⲉ · ⲁⲩⲱ ⲁ ϥ ⲃⲱⲕ ⲉ ⲡ ⲙⲁ · ⲉⲧⲉⲣⲉ ⲡ ϣⲉ ⲛⲏⲩ ⲉⲃⲟⲗ ⲛ̄ ϩⲏⲧϥ̄ · ⲁ ϥ ⲁⲗⲟ ϥ ⲉϫⲙ̄ ⲧⲉϥ ⲛⲁϩⲃ̄ · ⲉⲣⲉ ⲟⲩⲟⲛ ⲛⲓⲙ ⲑⲉⲱⲣⲉⲓ ⲙ̄ⲙⲟ ϥ · ⲁ ϥ ϥⲓⲧ ϥ̄ ⲉ ⲡ ⲧⲟⲡⲟⲥ · ⲙ̄ ⲡ ⲉⲧ ⲟⲩⲁⲁⲃ · ⲁ ϥ ⲕⲁⲁ ϥ ϩⲙ̄ ⲡ ⲙⲁ · ⲛ̄ⲧ ⲁ ϥ ϥⲓⲧ ϥ̄ ⲛ̄ϩⲏⲧ ϥ̄ · ⲁⲩⲱ ⲁ ⲩ ⲛⲟϭ ⲛ̄ ϩⲟⲧⲉ · ϩⲉ ⲉϩⲣⲁⲓ ⲉϫⲛ̄ ⲟⲩⲟⲛ ⲛⲓⲙ · ⲉⲧ ⲛⲁⲩ ⲉⲣⲟ ϥ · ⲁⲩⲱ ⲙ̄ⲡ ⲟⲩ ϫⲱϩ ⲉⲉⲕⲉ ⲉⲓⲇⲟⲥ · ⲙ̄ ⲡ ⲧⲟⲡⲟⲥ ⲛ̄ ⲕⲉ ⲥⲟⲡ · ϣⲁⲛⲧ ⲟⲩ ϫⲟⲕ ϥ̄ ⲉⲃⲟⲗ · ⲁⲩⲱ ⲙ̄ⲡⲉ ⲡ ⲣⲱⲙⲉ · ⲗⲟ ⲉ ϥ ⲣ̄ ϩⲱⲃ · ⲉ ϥ ⲡⲟⲅⲟ̄ⲙⲉ ϩⲓ ⲧⲱⲃⲉ · ⲉ ⲡ ⲧⲟⲡⲟⲥ ⲙ̄ ⲡ ⲉⲧ ⲟⲩⲁⲁⲃ · ϣⲁⲛⲧ ⲟⲩ ϫⲟⲕ ϥ̄ ⲉⲃⲟⲗ · ⲁⲩⲱ ⲉ ϥ ϯ ⲉⲟⲟⲩ ⲙ̄ ⲡ ⲛⲟⲩⲧⲉ ⲙ̄ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ ·
1	0	sText1	Ⲧ ⲘⲈϨ ⲤⲀϢϤ ⲈⲚ ϬⲞⲘ · Ⲙ̄ Ⲡ ϨⲀⲄⲒⲞⲤ ⲘⲈⲢⲔⲞⲨⲢⲒⲞⲤ Ⲥⲱⲧⲙ̄ ⲟⲛ · ⲉⲧⲉ ⲕⲉ ⲛⲟϭ ⲛ̄ ϣⲡⲏⲣⲉ · ⲱ̄ ⲛⲁ ⲙⲉⲣⲁⲧⲉ · ⲟⲩ ⲉⲟⲟⲩ ⲙ̄ ⲡ ⲛⲟⲩⲧⲉ · ⲙ̄ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ · ⲁ ⲥ ϣⲱⲡⲉ ⲇⲉ ⲛ̄ⲧⲉⲣ ⲟⲩ ⲥⲙⲓⲛⲉ · ⲙ̄ ⲡ ⲧⲟⲡⲟⲥ ⲕⲁⲗⲟⲥ · ϩⲙ̄ ⲙⲛ︤ⲧ︥ ⲥⲁⲏ ⲛⲓ̈ⲙ · ⲁ ⲩ ⲥⲙⲓ̈ⲛⲉ ⲉⲣⲟ ϥ · ⲛ̄ ⲟⲩⲅⲁⲅⲉⲗⲟⲥ ⲛ̄ ϣⲉ : ⲛ̄ ϣⲟⲩⲉⲃⲉ · ⲉⲃⲟⲗ ϫⲉ ⲉⲣⲉ ϣⲟ︤ⲙ︥ⲧ ⲛ̄ ⲛⲟϭ ⲛ̄ ϣⲟⲩⲉⲃⲉ ⲛ̄ ⲧⲉⲥ ⲥϩⲙⲉ ⲛ̄ⲧ ⲁ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓ̈ⲟⲥ ϯ ⲡⲟⲩⲟⲉⲓⲛ ⲛⲁ ⲥ · ⲛ̄ⲧ ⲁ ⲡⲉⲥ ⲙⲁ[ⲕⲁ]ⲣⲓⲟⲥ ⲛ̄ ϩⲁⲓ ϯ ⲡⲟⲩ ⲧⲟϣ · ⲙ̄ⲡⲁⲧ ϥ̄ ⲙⲟⲩ · ⲉ ⲥⲙⲛ︤ⲧ︥ ⲟⲩ ⲛ̄ ⲟⲩ ⲛⲟϭ ⲛ̄ⲕⲓⲛⲃⲏⲗ · ⲗⲟⲓⲡⲟⲛ ⲁ ⲡ ⲛⲟⲩⲧⲉ · ⲁ ⲛⲟⲩⲧⲉ ϭⲓ ⲙ̄ ⲡⲉϥ ϣⲓⲛⲉ · ⲕⲁⲧⲁ ⲡ ⲧⲟϣ ⲛ̄ ⲣⲱⲙⲉ ⲛⲓ̈ⲙ · ⲁ ϥ ⲙⲟⲩ · ⲁ ϥ ⲕⲁ ⲟⲩ ⲙⲏⲏϣⲉ · ⲛ̄ ⲕⲧⲏⲥⲓⲥ ⲛⲁ ⲥ · ⲧⲟⲧⲉ ⲁ ⲩ ⲥⲙⲓⲛⲉ ⲛ̄ ⲑ ⲁⲯⲓⲥ ⲛ̄ ϣⲟⲩⲉⲃⲉ ⲉ ⲛⲁ ⲛⲁ ⲛⲟⲩ ϥ ⲉⲙⲁⲧⲉ · ⲁⲩⲱ ⲛ̄ⲧⲏⲣⲟⲩ ⲥⲱⲟⲩϩ · ⲛ̄ⲙ̄ ⲙⲏⲏϣⲉ ⲧⲁⲗⲟ ⲥ ⲉϩⲣⲁⲓ · ⲛ̄ ⲕⲟⲩⲓ̈ ⲇⲉ ⲛ̄ⲁ ⲣⲅⲁⲧⲏⲥ · ⲡⲉϫⲁ ⲩ ⲛ︤ ⲛ︥ⲉⲩ ⲉⲣⲏⲩ ⲛ̄ ⲑ ⲉ ⲛ ⲉⲧ ⲥⲱⲃⲉ · ϩⲁⲙⲟⲓ ⲉϣⲱⲡⲉ ⲉ ⲡ ϩⲏⲧ · ⲙ̄ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ · ⲧⲏⲧ ⲛⲙ̄ⲙⲁ ⲛ · ⲉ ⲕⲱⲧ ⲉ ⲣⲟ ϥ ⲛ̄ ⲟⲩ ⲙⲁⲣⲧⲩⲣⲓⲟⲛ · ⲛ ϥ̄ ⲧⲣⲉ ⲧⲉ ϩⲁⲯⲓⲥ ⲛ̄ ϣⲟⲩⲉⲃⲉ ⲧⲁⲩⲟ · ⲅⲁⲣⲡⲟⲥ ⲉ ϥ ⲱⲧⲡ̄ · ⲉϣϫⲉ ⲉ ϥ ⲣⲏⲧ ⲛ̄ ⲧⲛ̄ ⲟⲩⲱⲙ ⲛ̄ϩⲏⲧ ϥ̄ · ϩⲛ̄ ⲟⲩ ϣⲥ̄ⲛⲉ ⲇⲉ · ϩⲟⲥⲟⲛ ⲉⲣⲉ ⲡ ϣⲁϫⲉ ⲛⲏⲩ ⲉⲃⲟⲗ ϩⲛ̄ ⲣⲱ ⲟⲩ · ⲁ ⲡ ϣⲉ ⲧⲁⲩⲟ ⲉⲃⲟⲗ ⲛ̄ ϩⲉⲛ ⲕⲗⲁⲇⲟⲥ ⲉ ϥ ⲱⲧⲡ̄ : ⲛ̄ ⲇⲏⲅⲉⲓ ⲉ ⲛⲁ ⲛⲟⲩϥ ⲉ ϥⲗⲏⲕ · ⲁⲩⲱ ⲛ̄ⲧⲉⲣ ⲟⲩ ⲛⲁⲩ ⲛ̄ϭⲓ ⲙⲏⲏϣⲉ · ⲉ ⲡ ⲉⲛ̄ⲧ ⲟ ϥ ϣⲱⲡⲉ · ⲁ ⲩ ⲱϣ ⲉⲃⲟⲗ ϩⲛ̄ ⲟⲩ ⲛⲟϭ ⲛ̄ ⲥⲙⲏ · ⲉ ⲩ ϯ ⲉⲟⲟⲩ ⲙ̄ ⲡ ⲛⲟⲩⲧⲉ ⲙⲛ̄ ⲡⲉϥ ⲙⲁⲣⲧⲩⲣⲟⲥ ⲉⲧ ⲟⲩⲁⲁⲃ · ⲡⲁⲓ ⲉⲓⲧⲉ ⲉⲓⲣⲉ ⲛ̄ ⲛⲉ ϭⲟⲙ · ⲙⲛ̄ ⲛⲉⲓ ϣⲡⲏⲣⲉ · ⲉ ⲛⲁϣⲱ ⲟⲩ · ⲁⲩⲱ ⲁ ⲩ ⲉⲓ[ⲛⲉ] ⲉⲃⲟⲗ ϩⲛ̄ ⲛ̄ ⲅⲁⲣⲡⲟⲥ · ⲛ̄ ϩⲟⲓⲛⲉ ⲛ̄ ⲥⲡⲟⲩⲇⲁⲟⲥ · ⲁ ⲩ ⲕⲁⲁ ⲩ ⲛ̄ⲧⲟⲟⲧ ⲟⲩ ϩⲛ̄ ⲛⲉⲩ ⲏⲓ : ϩⲱⲥ ⲫⲩⲗⲁⲕⲧⲏⲣⲓⲟⲛ · ⲱ̄ ϫⲉ ⲟⲩⲏ︤ⲣ︥ ⲛ̄ ⲛ̄ ⲧⲁⲗϭⲟ ⲛ̄ⲧ ⲁ ⲩ ϣⲱⲡⲉ ϩⲛ̄ ⲛ̄ ⲅⲁ[ⲣ]ⲡⲟⲥ ⲉⲧ ⲙ̄ⲙⲁⲩ · ⲁ ⲙ ⲙⲏⲏϣⲉ ⲟⲩⲱⲙ · ⲁ ⲩ ⲥⲉⲓ ⲁ ⲩ ⲉⲩⲭⲁⲣⲓⲥⲧⲟⲩ ⲙ̄ ⲡ ⲛⲟⲩⲧⲉ · ⲙⲛ̄ ⲡϥ̄ ⲙⲁⲣⲧⲩⲣⲟⲥ ⲉⲧ ⲟⲩⲁⲁⲃ · ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ · ⲁ ⲩ ⲥⲱⲧⲙ̄ ⲇⲉ ⲛ̄ϭⲓ ⲟⲩⲟⲛ ⲛⲓⲙ · ⲉⲧ ϩⲛ̄ ⲧ ⲡⲟⲗⲓⲥ ⲙⲛ̄ ⲡⲉⲥ ⲕⲱⲧⲉ · ⲉⲓⲧⲉ ⲕⲟⲩⲓ̈ · ⲉⲓⲧⲉ ⲛⲟϭ · ⲁ ⲩ ⲉⲓ ⲧⲏⲣ ⲟⲩ ϩⲓ ⲟⲩ ⲥⲟⲡ · ⲉ ⲛⲁⲩ ⲉⲧⲉ ⲛⲟϭ ⲛ̄ ϣⲡⲏⲣⲉ · ⲛ̄ ϩⲟⲟⲩⲧ ⲙⲛ̄ ⲛⲉ ϩⲓⲟⲙⲉ · ⲉ ⲩ ⲛⲏⲩ ⲉ ⲩ ⲑⲉⲱⲣⲉⲓ · ⲙⲛ̄ ⲙ̄ ⲡ ⲉⲛⲧ ⲟ ϥ ϣⲱⲡⲉ · ⲛ̄ⲧ ⲁ ⲡ ⲇⲓ̈ⲕⲁⲓⲟⲥ ⲁⲁ ϥ · ⲛⲉ ⲩⲛ ⲟⲩⲇⲁⲓ · ⲇⲉ ⲟⲛ ϩⲛ̄ ⲧ ⲡⲟⲗⲓⲥ · ⲉ ⲩ ⲙⲟⲩⲧⲉ ⲉⲣⲟ ϥ · ϫⲉ ⲅⲁⲓⲡⲓⲟⲥ · ⲉ ⲩ ⲁⲅⲣⲓⲟⲥ [...] ⲡⲉ · ⲉϩⲟⲩⲛ ⲉ ⲣⲱⲙⲉ ⲛⲓⲙ · ⲛ̄ ϩⲟⲩⲟ ⲇⲉ ⲉ ⲛⲉ ⲭⲣⲓⲥϯⲁⲛⲟⲥ · ⲁ ϥ ⲥⲱⲧⲙ̄ ϩⲱ ϥ · ⲉ ⲧ ⲛⲟϭ ⲛ̄ ϣⲡⲏⲣⲉ ⲛ̄ⲧ ⲁ ⲥ ϣⲱⲡⲉ · ϩⲛ̄ ⲡ ⲧⲟⲡⲟⲥ ⲙ̄ ⲡ ⲉⲧ ⲟⲩⲁⲁⲃ · ⲡⲉϫⲁ ϥ ϫⲉ · ϯ ⲛⲁ ⲃⲱⲕ ⲧⲁ ⲛⲁⲩ · ϫⲉ ϩⲉⲛ ⲙⲉ ⲛⲉ ⲛⲓ ϣⲁϫⲉ · ⲉⲧⲉ ⲛⲉⲓ ⲭⲣ[ⲏⲥⲧ]ⲓⲁⲛⲟⲥ ϫⲱ ⲙ̄ ⲙⲟⲟⲩ · ϫⲉ ⲛ ⲉⲙⲟⲛ · ϩⲁⲣⲏⲩ ⲉ ⲩ ϫⲓ ϭⲟⲗ · ⲁ ϥ ⲟⲩⲉϩ‐ ⲥⲁϩⲛⲉ ⲛⲉ ⲛ ⲧⲉⲛ ⲟⲩⲛ̄ ⲟⲩ ϩⲙ̄ϩⲁ[ⲗ] ⲙ̄ ⲡ ⲟϥ ⲡⲉ · ⲉ ⲧⲣⲉ ϥ ϩⲱⲕ ⲛⲁ ϥ · ⲛ̄ ⲟⲩ ⲙⲟⲩⲗ︤ⲗ︥ⲥ ⲛ̄ ⲥϩⲓⲙⲉ · ⲛ̄ ⲗⲏⲩⲕⲟⲛ · ⲁ ϥ ⲁⲗⲉ ⲉⲣⲟ ⲥ · ⲡⲉϫⲁ ϥ ⲙ̄ ⲡϥ̄ ϩⲙ̄ϩⲁⲗ · ϫⲉ ⲁⲙⲟⲩ ⲛ̄ ⲧⲛ̄ ⲛⲁⲩ ⲉ ⲡ ⲥⲱⲃⲉ · ⲉⲧⲉ ⲛⲉ ⲭⲣⲓⲥϯⲁⲛⲟⲥ ⲉⲓⲣⲉ ⲙ̄ⲙⲟ ϥ · ⲗⲟⲓⲡⲟⲛ ⲁ ⲩ ⲙⲟⲟϣⲉ · ⲙⲛ̄ ⲛⲉⲩ ⲉⲣⲏⲩ · ϣⲁⲛⲧ ⲟⲩ ⲉⲓ ⲉ ⲡ ⲧⲟⲡⲟⲥ · ⲙ̄ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ · ⲁ ϥ ⲃⲟⲕ ⲉϩⲟⲩⲛ ⲛ̄ϭⲓ ⲡ ⲣⲱⲙⲉ ⲛ̄ ⲟⲩ ⲇⲁⲓ · ⲉ ϥ ⲧⲁⲗⲏⲩ ⲉ ⲡⲉϥ ⲧⲃ̄ⲛⲏ · ⲡⲉϫⲉ ⲟⲩⲁ ⲛⲁ ϥ · ϩⲛ̄ ⲛ̄ ϣⲏⲣⲉ ⲕⲟⲩⲓ̈ ⲛ̄ ⲭⲣⲓⲥϯⲁⲛⲟⲥ · ⲉⲧ ⲡ ⲟⲛⲅ ⲟⲙⲉ ⲉ ⲡ ⲧⲟⲡⲟⲥ · ϫⲉ ⲉ ⲕ ⲃⲏⲕ ⲉⲧ ⲟⲡ · ⲱ̄ ⲡ ⲁⲧ ⲛⲟⲩⲧⲉ · ⲙⲛ̄ ⲡⲉⲓ ⲧⲃ̄ⲛⲏ · ⲉϩⲟⲩⲛ ⲉ ⲧ ⲉⲕⲕⲗⲏⲥⲓⲁ ⲙ̄ ⲡ ⲛⲟⲩⲧⲉ · ⲁⲩⲱ ⲙ̄ⲡⲉ ⲡ ⲣⲱⲙⲉ ⲛ̄ ⲓⲟⲩⲇⲁⲓ · ϭⲱϣⲧ̄ ⲛ̄ⲥⲟ ϥ ϩⲱⲗⲟⲥ · ⲁⲗⲗⲁ ⲁ ϥ ⲃⲱⲕ · ⲁ ϥ ⲁϩⲉ ⲣⲁⲧ ϥ̄ · ⲁ ϥ ϭⲱϣⲧ̄ ⲉϩⲣⲁⲓ ⲉ ⲧ ⲑⲁⲯⲓⲥ · ⲉ ⲥ ⲟⲧⲡ̄ ⲛ̄ ⲅ ⲁⲣⲡⲟⲥ ϩⲓ ϭⲱⲃⲉ · ⲉϣϫⲉ ⲉ ϥ ⲣⲏⲧ ϩⲓ̈ϫⲙ̄ ⲡ ⲕⲁϩ · ⲁⲩⲱ ⲡⲉϫⲁ ϥ ⲛ̄ϭⲓ ⲡ ⲣⲱⲙⲉ ⲛ̄ ⲓⲟⲩⲇⲁⲓ · ϫⲉ ⲛⲓⲙ ⲡⲉ ⲛ̄ⲧⲟϥ ϯ · ⲛ̄ ⲛⲓ ϭⲱⲃⲉ ⲉ ⲛ ⲁⲗⲗⲟⲧⲣⲓⲟⲛ ⲉ ⲛⲉ ⲕ ⲗⲟⲙ · ⲉ ⲩ ϫⲓ ϭⲟⲗ · ⲉ ⲡ ⲉⲧ ⲟⲩⲁⲁⲃ · ϫⲉ ⲛ̄ⲧⲟϥ ⲡ ⲉ ⲛ̄ⲧ ⲁ ϥ ⲣ̄ ⲡⲉⲓ · ⲁ ϥ ⲟⲩⲱϣⲃ̄ ⲛ̄ϭⲓ ⲡ ϣⲏⲣⲉ ϣⲏⲙ · ⲛ̄ⲁ ⲡ ⲑ ⲁⲣⲧⲟⲥ · ⲡ ⲉⲛ̄ⲧⲟ ϥ ϣⲁϫⲉ · ϫⲓⲛ ⲛ̄ ϣⲟⲣⲡ̄ ⲉⲧⲃⲉ ⲡ ⲧⲃ̄ⲛⲏ ⲉⲧ ⲉ ϥ ⲧⲁⲗⲏⲩ · ⲡⲉϫⲁ ϥ ⲛⲁ ϥ · ϫⲉ ⲡ ⲉⲧ ⲛⲁ ⲡⲁⲧⲁⲥⲥⲉ ⲙ̄ⲙⲟ ⲕ · ϩⲓ ϯ ⲟⲩⲛⲟⲩ · ⲛ̄ⲧⲟϥ ⲡ ⲉⲧ ⲟⲩⲱⲛϩ̄ ⲉⲃⲟⲗ · ⲛ̄ ⲛⲉ ϣⲡⲏⲣⲉ ⲧⲏⲣ ⲟⲩ · ⲛ̄ ⲧⲉ ⲩⲛⲟⲩ ⲇⲉ ⲁ ϥ ⲙⲟⲩϩ ⲛ̄ ϭⲱⲛⲧ̄ ϩⲛ̄ ⲛ̄ ⲛⲟϭ · ⲛ̄ ⲑⲩⲙⲟⲥ · ⲁ ϥ ⲕⲁ ⲡ ⲧⲃ̄ⲛⲏ ⲉϫⲙ̄ ⲡ ϣⲏⲣⲉ ϣⲏⲙ · ϫⲉ ⲉ ϥ ⲛⲁ ϩⲓⲟⲩⲉ ⲉⲣⲟ ϥ · ⲁⲩⲱ ⲛ̄ ⲧⲉⲩⲛⲟⲩ · ⲁ ⲧ ⲟⲩⲣⲏⲧ ⲉⲛ ⲧ ⲙⲟⲩⲗ︤ⲗ︥ⲥ · ⲃⲱⲕ ⲉ ⲡ ⲉⲥⲏⲧ ϩⲙ̄ ⲡ ⲕⲁϩ · ⲛ̄ ⲑ ⲉ ⲛ̄ ⲟⲩ ⲟⲙⲉ · ⲁ ϥ ϩⲉ ⲉϫⲙ̄ ⲡⲉϥ ϩⲟ · ⲁ ϥ ⲡⲗⲩⲅⲏ ⲙ̄ ⲙⲟ ϥ · ϩⲛ̄ ⲛⲉⲛ ⲛ ⲱⲛⲉ ⲙⲛ̄ ⲛ̄ ⲧⲱⲃⲉ · ⲉⲧ ⲛⲏϫ ⲉⲃⲟⲗ · ϩⲙ̄ ⲡ ⲙⲁ ⲛ̄ ⲕⲱⲧ · ⲁⲩⲱ ⲛ̄ ⲧⲉ ⲩⲛⲟⲩ · ⲉⲓⲥ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ · ⲁ ϥ ⲉⲓ ϩⲛ̄ ⲡ ⲣⲟ · ⲉⲣⲉ ⲟⲩ ⲁⲅⲅⲉⲗⲟⲥ ⲙⲟⲟϣⲉ ⲛⲙ̄ⲙⲁ ϥ · ⲉⲣⲉ ⲡⲉϥ ⲕⲟⲩⲛⲧⲁⲣⲓⲟⲛ ⲛ̄ ⲧⲟⲟ ⲧ ϥ̄ ⲡⲉϫⲁ ϥ ⲛⲁ ϥ · ϫⲉ ⲉ ⲕⲣ̄ⲟⲩ ⲙ̄ ⲡⲉⲓ ⲙⲁ · ⲱ̄ ⲡⲓ ⲣⲱⲙⲉ ⲉ ⲧⲏⲩ ⲉⲃⲟⲗ · ⲡ ⲙⲁ ⲛ̄ⲭⲗⲓ̈ⲃⲁⲍⲉ ⲁⲛ ⲡⲉ ⲡⲉⲓ ⲙⲁ · ⲁ ⲕ ⲕⲟ ⲙ̄ ⲡⲉⲕ ϩⲧⲟ ⲉⲓ ⲉϩⲟⲩⲛ · ϩⲉⲛ ⲛ̄ ⲁⲗⲗⲟⲧⲣⲓⲟⲥ ⲛⲉ ⲛⲓ ϭⲱⲃⲉ · ⲙⲛ̄ ⲛ̄ⲓ ⲅⲁⲣⲡⲟⲥ · ⲁⲩⲱ ⲛ̄ⲧ ⲁ ⲕ ⲉⲓ ⲉ ⲡⲉⲓ ⲙⲁ · ϫⲉ ⲉⲕⲉ ϩⲓⲟⲩⲉ ⲉ ⲛ ⲉⲧ ⲣ̄ ϩⲱⲃ · ⲉ ⲡⲁ ⲧⲟⲡⲟⲥ · ⲙ̄ ⲡⲉⲕ ⲣ̄ ϩⲱⲃ · ⲟⲩⲇⲉ ⲙ̄ⲡⲉ ⲕ ⲕⲱ ⲛ ⲉⲧ ⲣ̄ ϩⲱⲃ · ⲁⲩⲱ ⲛ̄ ⲧⲉⲩⲛⲟⲩ ⲁ ϥ ϩⲟⲕ ϥ̄ ⲙ̄ ⲡⲉϥ ⲕⲟⲩⲛⲧⲁⲣⲓⲟⲛ · ⲉ ⲧ ⲙⲏⲏⲧⲉ ⲛ̄ϩⲏⲧ ϥ̄ · ⲁ ⲛⲉϥ ⲙⲁϩⲧ̄ ⲉⲓ ⲉⲃⲟⲗ ⲙ̄ⲙⲟ ϥ · ⲉⲛⲉ ⲙⲛ̄ ⲗⲁⲁⲩ ⲛⲁ ⲩ ⲉ ⲡ ⲡ ⲉⲧ ⲟⲩⲁⲁⲃ · ⲉⲓⲙⲏⲧⲉⲓ̈ ⲡ ⲣⲱⲙⲉ ⲛ̄ ⲟⲩⲇⲁⲓ · ⲛ̄ ⲧⲁ ⲡ ⲉⲧ ⲟⲩⲁⲁⲃ ⲡⲁ ⲧⲁⲥⲥⲉ · ⲁⲗⲗⲁ ⲛⲉ ⲩ ⲛⲁⲩ ⲉ ⲡ ⲣⲱⲙⲉ · ⲉ ϥ ⲛⲉϫ ⲉⲃⲟⲗ · ⲉ ϥ ⲟ ⲛ̄ⲁ ⲧⲉⲓ ⲙⲉ · ⲥⲉ ⲥⲟⲟⲩⲛ̄ ⲁⲛ · ⲙ̄ ⲡ ⲉⲛ̄ⲧ ⲟ ϥ ϣⲱⲡⲉ ⲙ̄ⲙⲟ ϥ · ⲙⲛ︤ⲛ︥ⲥⲱ ⲥ ⲁ ϥ ⲱϣ ⲉⲃⲟⲗ · ⲛ̄ϭⲓ ⲡ ⲣⲱⲙⲉ · ϩⲛ̄ ⲟⲩ ⲛⲟϭ ⲛ̄ ⲥⲙⲏ · ⲉ ϥ ϫⲱ ⲙ̄ⲙⲟ ⲥ · ϫⲉ ⲡ ϩⲁⲅⲓⲟⲥ ⲙⲉⲣ ⲕⲟⲩⲣⲓⲟⲥ · ⲃⲟⲓⲏⲑⲉⲓ ⲉⲣⲟ ⲓ · ϩⲛ̄ ⲧⲉ ⲟⲩⲛⲟⲩ ⲛ̄ ⲁⲛⲁⲅⲅⲉⲕⲏ · ϯ ⲛⲁ ⲟⲩⲱϩ ⲁⲛ ⲉ ⲧⲟⲟⲧ ϣⲁ ⲉⲛⲉϩ · ⲛ̄ ⲟⲩⲟⲉⲓϣ ⲉ ⲓ ⲥⲕⲟⲧⲉⲓ ⲛ̄ⲥⲁ ⲗⲁⲁⲩ · ⲙ ⲡ ⲉⲧ ⲟⲩⲁⲁⲃ · ⲁⲩⲱ [ⲉ]ϣⲱⲡⲉ ⲉⲕϣⲁⲛ ⲉⲣ̄ ⲡⲛⲁ̄ ⲛⲙ̄ⲙⲁ ⲓ · ⲛ ⲅ̄ ⲕⲟ ⲛⲁ ⲓ ⲉⲃⲟⲗ ϩⲙ̄ ⲡⲉⲓ ϣⲱⲛⲉ · ϯ ⲛⲁ ϣⲱⲡⲉ ϩⲱⲱ ⲧ ⲛ̄ ⲭⲣⲓⲥϯⲁⲛⲟⲥ · ⲁⲩⲱ ϯ ⲥⲙⲓⲛⲉ ⲛ̄ ⲧⲉⲕ ⲥⲧⲏⲗⲏ · ϯ [...] [...] ⲕ ⲧⲉⲛⲟⲩ ϩⲙ̄ ⲡⲉⲕ ⲉⲟⲟⲩ · ⲉⲣⲉ ⲡⲉⲕ ⲕⲟⲩⲛⲧⲁⲣⲓⲟⲛ ⲧⲟⲕⲥ̄ ⲉⲣⲟ ⲓ · ⲁⲩⲱ ϯ ⲛⲁ ⲥⲙⲓⲛⲉ ⲙ̄ ⲡⲁ ⲗⲓ̈ⲙⲛ̄ ϩⲱⲱ ⲧ · ⲉ ϥ ⲛⲏϫ ⲉⲃⲟⲗ ϩⲁ ⲛⲉⲕ ⲟⲩⲉⲣⲏⲧⲉ · ϩⲛ̄ ⲟⲩ ⲛⲟϭ ⲛ̄ ϣⲓ̈ⲡⲉ · ⲙⲛ̄ ⲟⲩ ⲙⲛ︤ⲧ︥ ⲁⲧ ϭⲟⲙ · ⲛ̄ⲧ ⲁ ⲭⲣⲩⲥ ⲥⲟⲩ ⲛ̄ ⲧⲉⲕ ϩⲓⲕⲱⲛ ϩⲛ̄ ⲟⲩ ⲛⲟⲩⲃ · ⲉ ϥ ⲥⲟⲧⲡ̄ · ⲙⲛ̄ ϩⲉⲛ ⲛⲱⲛⲉ ⲛ̄ ⲁⲩⲉⲓⲛ ⲛ̄ ⲕ ⲱϩⲧ̄ · ⲉⲧⲉ ⲡⲉ ⲭⲣⲩⲥⲟⲗⲓ̈ⲛⲑⲟⲥ ⲡⲉ · ⲁⲩⲱ ⲡ ⲗⲓ̈ⲙⲛ̄ ⲙ̄ ⲡⲉⲕ ⲕⲟⲩⲛⲧⲁⲣⲓⲟⲛ · ϯ ⲛⲁ ⲧⲣⲉ ⲩ ⲧⲟⲕⲥ ϥ̄ ⲉ ⲛ ⲱⲛⲉ ⲙ̄ ⲙⲉ · ⲛ̄ ⲁⲧⲁⲙⲁⲥ · ⲃⲟⲏⲑⲉⲓ ⲉⲣⲟ ⲓ ⲱ̄ ⲡⲁ ϫⲟⲉⲓⲥ · ⲙⲉⲣⲕⲟⲩⲣⲓⲟⲥ · ⲛⲁⲓ ϫⲉ ⲛ̄ⲧⲉⲣⲉ ϥ ϫⲟⲟⲩ · ⲉ ϥ ⲛⲏϫ ⲉ ⲃⲟⲗ · ⲉ ϥ ⲟ ⲙ̄ ⲡⲏϣ ⲙⲟⲩ : ⲙⲛ︤ⲛ︥ⲥⲁ ⲛⲁⲓ · ⲁ ⲡ ⲁⲅⲅⲉⲗⲟⲥ ⲙ̄ ⲡ ϫⲟⲉⲓⲥ · ϣⲁϫⲉ ⲙⲛ̄ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ · ϫⲉ ⲛⲉϩ ⲡⲕ̄ ⲕⲟⲩⲛⲧⲁⲣⲓⲟⲛ ϩⲓⲱⲱ ϥ · ⲉϣϫⲉ ⲉ ϥ ⲛⲁ ⲡⲓ̈ⲥⲧⲉⲩⲉ ⲉ ⲡⲉⲛ ⲣ︤ⲣ︥ⲟ ⲙ̄ ⲙⲉ · ⲡⲉ ⲭ︤ⲥ · ⲛⲁⲛⲟⲩ ⲟⲩ ⲣⲉϥ ⲣ̄ ⲛⲟⲃⲉ · ⲛ̄ ϩⲟⲩⲟ ⲉ ⲩ ⲇⲓⲕⲁⲓ̈ⲟⲥ · ⲉ ϥ ⲛⲁ ⲣ̄ ⲛⲟⲃⲉ · ϣⲁⲣⲉ ⲟⲩ ⲣⲁϣⲉ ϣⲱⲡⲉ · ϩⲛ̄ ⲧ ⲙⲏⲏⲧⲉ ⲛ̄ ⲛ̄ ⲁⲅⲅⲉⲗⲟⲥ · ⲉϫⲛ̄ ⲟⲩ ⲣϥ︤ ⲣ︥ ⲛⲟⲃⲉ · ⲉϥϣⲁⲛ ⲙⲉⲧⲁⲛⲟⲓⲁ ⲉϫⲛ̄ ⲛϥ̄ ⲛⲟⲃⲉ · ⲕⲁⲧⲁ ⲑ ⲉ ⲛ̄ⲧⲁ · ⲡ ⲥⲱⲧⲏⲣ ⲧⲁⲙⲉ ⲛⲉϥ ⲙⲁⲑⲏⲧⲏⲥ · ϫⲉ ⲛ ϥ̄ ⲙ̄ⲙⲁⲩ · ⲙⲁⲣⲉ ⲡ ⲕ̄ⲛⲁ̄ ⲧⲁϩⲟ ϥ · ϫⲉ ⲟⲩⲁⲧ ⲥⲟⲟⲩⲛ̄ ⲡⲉ · ⲁⲩⲱ ⲁ ⲡ ⲡ ⲉⲧ ⲟⲩⲁⲁⲃ ⲕⲁⲁ ϥ ⲉⲃⲟⲗ · ⲛ̄ⲧⲉⲣⲉ ⲡⲉϥ ϩⲏⲧ ϣⲱⲡⲉ ⲙ̄ⲙⲟ ϥ · ⲁ ϥ ϫⲓ ϩⲱⲃ ⲛⲓ̈ⲙ · ⲛ̄ⲧ ⲁ ⲩ ϣⲱⲡⲉ ⲙⲟ̄ ϥ · ⲉ ⲡ ⲙⲏⲏϣⲉ ⲉ ⲧ ⲥⲟⲟⲩϩ ⲉϩⲟⲩⲛ · ⲛ̄ⲧⲟⲟⲩ ⲇⲉ ⲁ ⲩ ϯ ⲉⲟⲟⲩ ⲙ̄ ⲡ ⲛⲟⲩⲧⲉ · ⲡⲁⲓ ⲉⲧ ⲓⲣⲉ ⲛ̄ ⲛⲓ ϭⲟⲙ · ⲉⲃⲟⲗ ϩⲓⲧⲟⲟⲧ ⲙ̄ ⲡϥ̄ ⲙⲁⲣⲧⲩⲣⲟⲥ ⲉⲧ ⲟⲩⲁⲁⲃ · ⲙⲛ︤ⲛ︥ⲥⲁ ⲛⲁⲓ · ⲇⲉ ⲁ ⲡ ⲣⲱⲙⲉ ⲧⲱⲟⲩⲛ · ⲁ ϥ ⲃⲱⲕ ⲉ ⲡϥ̄ ⲏⲓ̈ · ⲉ ϥ ϣⲁϫⲉ ⲉ ⲧⲉϥ ⲥϩⲓⲙⲉ · ⲙⲛ̄ ⲛⲉϥ ϩⲙ̄ϩⲁⲗ · ⲛ̄ ϩⲱⲃ ⲛⲓ̈ⲙ ⲛ̄ⲧ ⲁ ⲩ ϣⲱⲡⲉ ⲙ̄ⲙⲟ ϥ · ⲁⲩⲱ ϫⲉ ⲛⲉ ⲙⲛ̄ ⲧⲁⲁ ϥ ϣⲏⲣⲉ ⲙ̄ⲙⲁⲩ · ϫⲉ ⲟⲩ ⲁϭⲣⲏⲛ ⲧⲉ · ⲧⲉϥ ⲥϩⲓⲙⲉ · ⲙ̄ⲡⲉ ϥ ⲣⲁⲥⲧⲉ ⲇⲉ · ⲡⲉϫⲁ ϥ ⲛ̄ ⲧⲉϥ ⲥϩⲓⲙⲉ · ϫⲉ ⲡ ⲉⲧ ⲟⲩⲉϣ ⲡ ⲛⲟⲩⲧⲉ · ⲙⲁⲣⲉ ϥ ⲟⲩⲁϩ ϥ̄ ⲛ̄ⲥⲱ ⲓ · ⲁⲩⲱ ⲁ ϥ ϫⲓ ⲛ̄ ⲧⲉϥ ⲥϩⲓⲙⲉ · ⲙⲛ̄ ⲛⲉϥ ϩⲙ̄ϩⲁⲗ · ⲁ ϥ ⲃⲱⲕ ⲉⲣⲁⲧ ϥ̄ ⲙ̄ ⲡ ⲓ̈ⲥⲕⲟⲡⲟⲥ · ⲁ ϥ ⲃⲁⲡⲧⲓⲍⲉ ⲙ̄ⲙⲟ ⲟⲩ · ⲉ ⲡ ⲣⲁⲛ ⲙ̄ ⲡ ⲣⲁⲛ ⲙ̄ ⲡ ⲓⲱⲧ · ⲙⲛ̄ ⲡ ϣⲏⲣⲉ · ⲙⲛ̄ ⲡⲉ ⲡⲛ︤ⲁ︥ [ⲉ] ⲧⲟⲩ ⲁ̄ⲃ · ⲁⲩⲱ ⲁ ϥ ⲙⲟⲩⲧⲉ ⲉ ⲡⲉϥ ⲣⲁⲛ ϫⲉ ⲍⲁⲭⲁⲣⲓⲁⲥ · ⲁⲩⲱ ⲧⲉϥ ⲥϩⲓⲙⲉ ϫⲉ ⲗⲉⲥⲁ ⲃⲉⲧ · ⲁⲩⲱ ⲛ̄ⲧⲉⲣⲉ ϥ ⲃⲱⲕ ⲉⲡⲉϥⲓ̈ⲏ · ⲁ ϥ ⲥⲟⲩⲱⲛ ⲧⲉϥ ⲥϩⲓ̈ⲙⲉ · ⲁ ⲥ ⲱⲱ ⲛ̄ ϣⲏⲣⲉ ⲥⲛ̄ⲁⲩ · ⲛ̄ ϩⲟⲟⲩⲧ ⲛ̄ ⲟⲩ ⲥⲟⲡ ⲛ̄ ⲟⲩⲱⲧ · ⲁⲩⲱ ⲛ̄ⲧⲉⲣⲉ ⲯⲓⲥ ⲛ̄ ⲉⲃⲟⲧ ϫⲱⲕ ⲉⲃⲟⲗ · ⲁ ⲥ ϫⲡⲟ ϣⲏⲣⲉ ⲥⲛⲁⲩ ⲛ̄ ϩⲁⲧⲣⲉ · ⲁ ⲥ ⲙⲟⲩⲧⲉ ⲉ ⲡ ϣⲟⲣⲡ̄ ⲙ ⲙⲓ̈ⲥⲉ · ϫⲉ ⲙⲉⲣⲕⲟⲩⲣⲓⲟⲥ · ⲕⲁⲧⲁ ⲡ ⲣⲁⲛ ⲙ̄ ⲡ ⲉⲧ ⲟⲩⲁⲁⲃ · ⲉⲃⲟⲗ ϫⲉ ⲧⲁⲩⲁⲙⲁⲧⲉ ⲙ̄ ⲡ ⲟⲩϫⲁⲓ ⲉⲃⲟⲗ ϩⲓⲧⲟⲟⲧ ϥ̄ · ⲡ ⲙⲉϩ ⲥⲛⲁⲩ ⲁ ⲩ ⲙⲟⲩⲧⲉ ⲉⲣⲟ ϥ · ϫⲉ ⲓⲱϩⲁⲛⲛⲏⲥ · ⲉ ⲡ ⲣⲁⲛ ⲙ̄ ⲡ ⲃⲁⲡⲧⲓⲥⲧⲏⲥ · ⲙⲛ︤ⲛ︥ⲥⲁ ⲛⲁⲓ ⲧⲏⲣ ⲟⲩ · ⲁ ϥ ⲙⲟⲩⲧⲉ ⲉ ⲩ ⲣⲱⲙⲉ ⲛ̄ ⲧ ⲩⲭⲛⲉⲓⲧⲏⲥ ⲁ ϥ ϯ ⲛⲁ ϥ ⲙ̄ ⲙⲏⲧ ⲛ̄ ⲗⲓⲧⲣⲁ ⲛⲟⲩⲃ · ⲉ ϥ ⲥⲟⲧⲡ̄ · ⲙⲛ̄ ϩⲉⲛ ⲛ ⲱⲛⲉ ⲙ̄ ⲙⲉ ⲉ ⲩ ⲧⲁⲓⲏⲩ · ⲁ ϥ ⲥⲙⲛ̄ ⲡ ⲗⲓ̈ⲙⲛ̄ ⲙ̄ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ · ⲉⲣⲉ ⲡ ϥ̄ ⲕⲟⲩⲛⲧⲁⲣⲓ̈ⲟⲛ ⲛ̄ⲧⲟⲟⲧ ϥ̄ · ⲁ ϥ ⲧⲣⲉ ⲩⲧⲟⲕⲥ ϥ̄ ⲉ ⲛ ⲱⲛⲉ · ⲛ̄ ⲁⲧ ⲁⲙⲁⲥ ⲁⲩⲱ ⲁ ϥ ⲧⲣⲉ ⲩ ⲥⲙⲓⲛⲉ ⲙ̄ ⲡϥ̄ ⲗⲓⲙⲏⲛ · ϩⲱ ϥ ⲛ̄ ⲛⲟⲩⲃ · ϩⲓ̈ ⲱⲛⲉ ⲙ̄ ⲙⲉ · ⲉ ϥ ϩⲁⲡⲉⲥⲏⲧ ⲙ̄ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ · ⲉ ϥ ⲡⲁⲧⲁⲥⲥⲉ ⲙ̄ⲙⲟ ϥ ϩⲙ̄ ⲡϥ̄ ⲙⲉⲣⲉϩ · ⲉϫⲛ̄ ϩⲏⲧ ϥ̄ · ⲁⲩⲱ ϥⲓ ⲛ̄ ⲧⲉϥ ϩⲓⲕⲱⲛ · ⲉϩⲟⲩⲛ ⲉ ⲧ ⲉⲕⲕⲗⲏⲥⲓⲁ · ⲙⲛ︤ⲛ︥ⲥⲁ ⲡ ϩⲁⲅⲓⲁⲥⲙⲟⲥ · ⲙ̄ ⲡ ⲧⲟⲡⲟⲥ ⲁ ϥ ⲕⲁⲁ ⲥ ϩⲓ ⲑ ⲏ ⲙ̄ ⲡ ϩⲓⲣⲁ ⲧⲓⲟⲛ · ϣⲁϩⲣⲁⲓ ⲉ ⲡ ⲟⲟⲩ ⲛ̄ ϩⲟⲟⲩ · ⲁⲩⲱ ⲥⲉ ϣⲟⲟⲡ ⲧⲉⲛⲟⲩ ⲉ ⲩ ⲙⲛ︤ⲧ︥ ⲙⲛ︤ⲧ︥ⲣⲉ ⲛ̄ ⲛ̄ ϭⲟⲙ ⲙ̄ ⲡ ⲙⲁⲣⲧⲩⲣⲟⲥ ⲉⲧ ⲟⲩⲁⲁⲃ · ⲡ ϩⲁⲅⲓⲟⲥ ⲙⲉⲣⲕⲟⲩⲣⲓ̈ⲟⲥ · ϩⲛ̄ ⲟⲩ ⲉⲣⲏⲛⲏ ⲛ̄ⲧⲉ ⲡ ⲛⲟⲩⲧⲉ ϩⲁⲙⲏⲛ ⲻ::: Ⲧ ⲘⲈϨ ϢⲘⲞⲨⲚ Ⲛ̄ ϬⲞⲘ ⲠⲒ ϨⲀⲄⲒⲞⲤ ⲘⲈⲢⲔⲞⲨⲢⲒⲞⲤ Ⲁ ⲥ ϣⲱⲡⲉ ⲇⲉ · ⲙⲛ︤ⲛ︥ⲥⲁ ⲧⲣⲉ ⲩ ϩⲁⲅⲓⲁⲍⲉ · ⲙ̄ ⲡ ⲧⲟⲡⲟⲥ ⲙ̄ ⲡ ⲉⲧ ⲟⲩⲁⲁⲃ · ⲁⲩⲱ ⲁ ⲡ ⲥⲟⲉⲓⲧ ⲛ̄ ⲛⲓ ϭⲟⲙ [ⲡ]ⲱϩ · ϣⲁ ⲙⲁ ⲛⲓⲙ · ⲁⲩⲱ ⲟⲩ ⲛⲟϭ ⲙ̄ ⲙⲏⲏϣⲉ · ⲉ ⲩ ⲛⲏⲩ ⲉ ⲡⲉϥ ⲗⲓ ⲯⲁⲛⲟⲛ ⲉⲧ ⲟⲩⲁⲁⲃ · ⲉ ⲩ [ⲟⲩ]ⲱϣⲧ̄ ⲉϫⲱ ϥ · ⲁⲩⲱ ⲛ ⲉⲧ ϣⲱⲛⲉ ⲉ ⲩⲁⲙⲁⲧⲉ ⲙ̄ ⲡ ⲧⲁⲗϭⲟ · ⲉ ⲩ ⲃⲏⲕ ⲉ ⲛⲉⲩ ⲏⲓ̈ · ⲛ̄ ⲇⲓⲙⲱⲛⲓⲟⲛ ⲉ ϥ ⲛⲟⲩϫ ⲙ̄ⲙⲟ ⲟⲩ ⲉⲃⲟⲗ · ⲁⲩⲱ ⲛⲉ ⲩ ϯ ϩⲁϩ ⲛ̄ ⲉⲓⲣⲏⲧ ϩⲓ ⲡⲣⲟⲥⲫⲟⲣⲁ · ⲉϩⲟⲩⲛ ⲉ ⲡⲉϥ ⲧⲟⲡⲟⲥ · ⲛⲉ ⲩⲛ̄ ⲟⲩ ⲁⲣⲭⲱⲛ ⲇⲉ · ϩⲛ̄ ⲟⲩ ⲭⲱⲣⲓⲟⲛ ϩⲓⲧⲟⲩⲱ ϥ · ⲙ̄ ⲡ ⲙⲁⲓ̈ ⲟⲩ ⲙⲁ ⲉ ⲩ ⲙⲟⲩⲧⲉ · ⲉ ⲡ ⲣⲁⲛ ⲙ̄ ⲡ ⲁⲣⲭⲱⲛ ⲉⲧ ⲙ̄ⲙⲁⲩ · ϫⲉ ⲕⲩⲣⲓⲥ ϩⲉⲣⲙⲁⲡⲟⲗⲗⲱⲛ · ⲉ ⲟⲩⲛ̄ⲧⲁ ϥ ⲙ̄ⲙⲁⲩ ⲛ̄ · ⲟⲩ ϣⲉⲉⲣⲉ [ϣⲏⲙ] · ⲙ̄ ⲙⲟⲛⲟⲅⲉⲛⲏⲥ · ⲙ̄ ⲡ ϥ̄ ϫⲟ ϣⲏⲣⲉ ⲉⲛⲉϩ · ⲛ̄ⲥⲁ ⲃⲗ̄ⲗⲁ ⲥ · ⲛ̄ⲧ ⲁ ϥ ⲕⲁⲁ ⲥ ⲉϩⲣⲁⲓ · ⲉ ⲥ ⲟ ⲛ̄ ⲕⲟⲩⲓ ⲛ̄ ⲟⲣⲫⲁⲛⲟⲥ · ⲉ ϥ ϭⲱϣⲧ̄ ⲛ̄ⲥⲱ ⲥ · ϩⲱⲥ ⲉ ϥ ⲛⲁⲩ ⲉ ⲡ ⲛⲟⲩⲧⲉ · ⲁ ϥ ⲥⲱⲧⲙ̄ ⲉⲧⲃⲉ ⲛ̄ ϭⲟⲙ ⲙ̄ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ · ⲁ ϥ ⲧⲱⲟⲩⲛ · ⲁ ϥ ϥⲓ ⲟⲩ ⲕⲟⲩⲓ ⲛ̄ ⲉⲩⲗⲟⲅⲓ̈ⲁ · ϣⲁ ⲙⲁⲁⲃ ⲛ̄ ϩⲟ ⲗⲟⲕⲟϯⲛⲟⲥ · ⲁ ϥ ⲃⲱⲕ ⲉ ⲡ ⲧⲟⲡⲟⲥ ⲙ̄ ⲡ ⲉⲧ ⲟⲩⲁⲁⲃ · ⲁ ϥ ϣⲗⲏⲗ ⲁ ϥ ϯ ⲙ̄ ⲡ ⲙⲁⲁⲃ · ⲛ̄ ϩⲟⲗⲟⲕⲟϯⲛⲟⲥ · ⲙ̄ ⲡ ⲟⲓⲕⲟ ⲛⲟⲙⲟⲥ ⲙ̄ ⲡ ⲧⲟⲡⲟⲥ · ⲁⲩⲱ ⲁ ⲛⲉ ⲕⲗⲏⲣⲓⲕⲟⲥ · ⲉⲓⲣⲉ ⲛ̄ ⲟⲩ ⲛⲟϭ ⲛ̄ ϣⲟⲡⲥ̄ ⲉⲣⲟ ϥ · ϫⲉ ⲛⲉ ϩⲉⲛ ⲙⲁⲓ ⲣⲱⲙⲉ ⲛⲉ · ⲛⲉ ⲕⲗⲏⲣⲓⲕⲟⲥ ⲉⲧ ⲙ̄ⲙⲁⲩ · ⲗⲟⲓⲡⲟⲛ ⲁ ⲩ ⲥⲱ ⲛ̄ ⲟⲩ ⲙⲏⲏϣⲉ ⲛ̄ ⲏⲣⲡ̄ · ⲁⲩⲱ ⲁ ⲩ ⲱⲙ : ⲛ̄ ⲟⲩ ⲙⲏⲏϣⲉ ⲛ̄ϭⲓ ⲛ ⲟⲩⲱⲙ · ⲉ ⲩ ϯ ⲙⲁ ⲙ̄ ⲡ ⲁⲣⲭⲱⲛ · ⲗⲟⲓⲡⲟⲛ ⲁ ⲩⲥⲩⲛϯⲭⲓⲁ · ⲉⲓ̈ ⲉ ⲧ ⲙⲏⲏⲧⲉⲓ̈ · ⲡⲉϫⲉ ⲡ ⲁⲣⲭⲱⲛ · ϫⲉ ⲧⲉⲧⲛ︤ ⲣ︥ ⲭⲣⲓⲁ ⲉ ⲛ ⲟⲩ ⲙⲁⲧⲁⲙⲟⲓ · ⲛ̄ ⲧⲁ ⲥⲙⲛ̄ⲧϥ̄ ⲉ ⲡⲉⲓ ⲧⲟⲡⲟⲥ · ⲛⲉ ⲕⲗⲏ ⲣⲓⲕⲟⲥ ⲇⲉ ⲁⲩⲱ ⲡ ⲟⲓⲕⲟⲛⲟⲙⲟⲥ · ⲡⲉϫⲁ ⲩ ⲛⲁ ϥ · ϫⲉ ⲛ̄ ⲟⲩⲉϣ ⲟⲩ ⲙⲁ ⲛ̄ⲙ̄ ⲕⲟⲧ ⲕ̄ ⲉ ⲛⲁ ⲛⲟⲩϥ · ⲛ̄ ⲧⲛ̄ ⲧⲁⲗⲟ ⲡ ⲥⲱⲙⲁ ⲙ̄ ⲡ ⲙⲁⲣⲧⲩⲣⲟⲥ ⲉϫⲱ ϥ · ⲁ ⲡ ⲁⲣ ⲭⲱⲛ ⲟⲩⲱϣⲃ̄ · ⲉ ϥ ϫⲱ ⲙ̄ⲙⲟ ⲥ · ϫⲉ ⲉⲣϣⲁⲛ ⲡ ⲛⲟⲩⲧⲉ · ⲙ̄ ⲡ ϩⲁⲅⲓⲟⲥ ⲙⲉⲣⲕⲟⲩ ⲣⲓⲟⲥ · ⲛ̄ⲧⲉ ⲡⲁⲓ̈ ⲁ ⲓ̈ ⲧⲉⲓ̈ⲙⲁ ϫⲱⲕ ⲉⲃⲟⲗ · ϯ ⲛⲁ ⲥⲙⲓⲛⲉ ⲛ̄ ⲟⲩ [ⲙⲁ] ⲛ̄ ⲙ̄ⲕⲟⲧⲕ̄ · ⲙ̄ ⲡ ⲙⲁⲣⲧⲩⲣⲟⲥ · ⲛ̄ⲧ ⲁ ϣ ⲉⲧ ϣⲱⲧ ϥ̄ ⲛ̄ ⲏⲓⲗⲓⲫⲁⲛϯⲛⲟⲛ ⲉ ϥ ⲧⲁⲓⲏⲩ · ⲛ̄ ⲑ ⲉ ⲙ̄ⲡⲁ ⲛ ⲉⲣⲣⲱⲟⲩ · ⲛ̄ ⲛⲉ ϩⲣⲱⲙⲁⲓⲟⲥ · ⲙⲛ︤ⲛ︥ⲥⲁ ⲛⲁⲓ ⲁ ϥ ⲛ̄ⲕⲟⲧⲕ̄ ⲛ̄ϭⲓ ⲡ ⲁⲣⲭⲱⲛ ⲛ̄ ⲧⲉ ⲩϣⲏ · ⲁⲩⲱ ⲉ ⲥ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ · ⲁ ϥ ⲟⲩⲱⲛϩ̄ ⲉⲣⲟ ϥ · ⲙ̄ ⲡⲉ ⲥⲙⲟⲧ ⲛ̄ ⲟⲩ ⲥⲧⲣⲁⲧⲩⲗⲁⲧⲏⲥ · ⲡⲉϫⲁ ϥ ⲛⲁ ϥ · ϫⲉ ⲉⲕϣⲁⲛ ⲧⲱⲟⲩⲛ · .ⲣ[ⲧ]ⲁⲗⲉ ⲉ ⲡⲕ̄ ⲧⲃ̄ⲛⲏ · ⲛ ⲅ̄ ⲃⲱⲕ ⲉ ⲡⲕ̄ ⲏⲓ · ⲁⲩⲱ ⲙ̄ⲡⲣ̄ ⲕⲁⲧⲉⲭⲉ ⲓ · ⲉ ⲥⲙⲓⲛⲉ ⲙ̄ ⲡⲉⲓ ϭⲗⲟϭ · ⲛ̄ ⲑ ⲉ ⲛ̄ⲧ ⲁ ⲕ ϫⲟⲟ ⲥ · ϯ ⲥⲟⲟⲩⲛ ⲅⲁⲣ ϫⲉ ⲟⲩⲛ̄ · ⲟⲩ ⲕⲟⲩⲓ ⲛ̄ ⲁⲙⲉⲗⲓⲁ ⲛⲁ ϣⲱⲡⲉ ⲙ̄ⲙⲟ ⲕ · ⲉⲧⲃⲉ ⲡ ⲧⲱϣ ⲙ̄ ⲡ ⲙⲁ ⲛ̄ⲙ̄ⲕⲟⲧⲕ̄ · ⲛ̄ⲧ ⲁ ⲛⲉ ⲕⲗⲏⲣⲓⲕⲟⲥ ⲧ ⲁⲙⲟⲕ · ⲉ ⲧⲃⲏⲏⲧ ϥ̄ · ϩⲓ ⲣⲟⲩϩⲉ · ⲁⲗⲗⲁ ϯ ϥⲓ ⲱⲡ ⲛⲙ̄ⲙⲁ ⲕ ⲁⲛ · ϯ ⲥⲟⲟⲩⲛ̄ ϫⲉ ⲙⲛ︤ⲛ︥ⲥⲁ ⲛⲁⲩ ⲛⲓ̈ⲙ · ⲉ ⲕ ⲛⲁ ϫⲡⲉ ⲉⲓ ⲉ ⲡⲁ ⲧⲟ ⲡⲟⲥ · ⲛ̄ ⲧ ⲁⲛⲁ̄ ⲛⲁ ⲕ · ⲡ ⲁⲣⲭⲱⲛ ⲇⲉ ⲁ ϥ ⲛⲉϩⲥⲉ · ⲉ ϩⲙ̄ ⲡ ϩⲟⲣⲟⲙⲁ ⲉϩⲣⲁⲓ · ⲁ ϥ ⲣ̄ ϣⲡⲏⲣⲉ ⲉⲙⲁⲧⲉ · ϣⲟⲣⲡ̄ ⲇⲉ ⲛ̄ⲧⲉⲣⲉ ϥ ϣⲱⲡⲉ · ⲁ ϥ ⲃⲱⲕ ⲉ ⲧ ⲉⲕⲗⲏⲥⲓⲁ · ⲁ ϥ ⲟⲩⲱϣⲧ̄ ⲉϫⲙ̄ ⲡ ⲥⲱⲙⲁ ⲙ̄ ⲡ ⲙⲁⲣⲧⲩⲣⲟⲥ · ⲁ ϥ [ⲉⲓ] ⲉⲃⲟⲗ · ⲁ ϥ ⲁⲗⲉ ⲉ ⲛⲉϥ ⲧⲃ̄ⲛⲟⲟⲩⲉ · ⲁ ϥ ⲃⲱⲕ ⲉ ⲡϥ̄ ⲏⲓ̈ · ⲛ̄ⲧⲉⲣⲉ ⲟⲩ ϩⲟⲟⲩ ⲇⲉ ⲟⲩ ⲉⲓⲛⲉ · ϫⲉ ⲛ̄ⲧ ⲁ ⲡ ⲁⲣⲭⲱⲛ · ⲉⲓ ϩⲙ̄ ⲡ ⲙⲁⲣⲧⲏⲣⲓⲟⲛ ⲙ̄ ⲡ ⲉⲧ ⲟⲩⲁⲁⲃ · ⲁ ⲩ ⲁⲣⲭⲱⲛ ⲛ̄ⲧⲉ ⲧ ⲡⲟⲗⲓⲥ · ⲥⲱⲧⲙ̄ ⲉ ⲧⲃⲉ ⲧⲉϥ ϣⲉⲉⲣⲉ ⲙ̄ ⲡⲁⲣⲑⲉⲛⲟⲥ · ϫⲉ ⲛⲉⲥ ⲟⲥ ⲉⲙⲁⲧⲉ · ⲁ ϥ ⲧⲛ̄ⲛⲟⲟⲩ ⲛ̄ ϩⲉⲛ ⲣⲱⲙⲉ ⲛ̄ⲧⲉ ⲧ ⲡⲟⲗⲓⲥ ϣⲁⲣⲟ ϥ · ⲉ ϥ ϫⲱ ⲙ̄ⲙⲟ ⲥ · ϫⲉ ⲉ ⲓ ⲟⲩⲱϣ ϫⲓϩⲱⲓ · ⲛ̄ ⲧⲉⲕ ϣⲉⲉⲣⲉ ⲙ̄ ⲡⲁ ϣⲏⲣⲉ · ⲁⲩⲱ ϯ ⲛⲁ ⲧⲁϣⲟ ⲧⲉ ϭⲣⲏⲡⲉ · ϩⲙ̄ ⲡ ⲛⲟⲩⲃ ⲙⲛ̄ ⲡ ϩⲁⲧ · ⲁⲩⲱ ϩⲉⲛ ϩⲙ̄ϩⲁⲗ ⲛ̄ ϩⲟⲟⲩⲧ · ⲙⲛ̄ ϩⲉⲛ ϩⲙ̄ϩⲁⲗ ⲛ̄ ⲥϩⲓⲙⲉ · ⲁⲩⲱ ϩⲉⲛ ϭⲁⲙⲟⲩⲗ · ϩⲉⲛ ⲣⲉϥ ⲡⲗⲉⲓⲁ ϩⲛ̄ ⲑ ⲁⲗ ⲗⲁⲥⲥⲁ · ⲕⲁⲧⲁ ⲡ ⲧⲁⲓⲟ ⲛ̄ ⲧⲉⲕ ⲙⲛ︤ⲧ︥ ⲛⲟϭ ϩⲓ ⲟⲩ ⲥⲟⲡ · ⲧⲟⲧⲉ ⲧ ⲙⲁⲁⲩ ⲛ̄ ⲧ ϣⲉⲉⲣⲉ ϣⲏⲙ ⲧⲉ ⲥϩⲓⲙⲉ ⲙ̄ ⲡ ⲁⲣⲭⲱⲛ · ⲁ ⲥ ⲙⲟⲩⲧⲉ ⲉⲣⲟ ϥ · ⲁ ⲥ ⲧⲁⲙⲟ ϥ ⲁ ⲡ ϣⲁϫⲉ · ⲡⲉϫⲉ ⲡ ⲁⲣ ⲭⲱⲛ · ϫⲉ ⲉϣⲱⲡⲉ ⲙⲓϩⲉ ⲉ ϣⲏⲣⲉ ϣⲏⲙ · ⲛ̄ⲧ ⲁ ⲓ ⲛ̄ⲧϥ̄ ⲉ ϩⲟⲩⲛ ⲉ ⲡⲁ ⲏⲓ · ⲛ̄ⲧ ⲁ ⲓ ⲥϩⲁⲓ ⲛⲁ ϥ · ⲛ̄ⲧⲁ ⲡⲣⲟⲥϩⲟⲇⲟⲥ ⲧⲏⲣ ⲥ̄ · ⲙⲛ̄ ϭⲟⲙⲙⲟ ⲓ ⲉ ⲡⲟⲣϫ ⲥ̄ ⲉⲣⲟ ⲓ ⲉⲛⲉϩ · ⲁⲩⲱ ⲡ ϣⲏⲣⲉ [ϣⲏⲙ] ϫⲉ ⲙⲛ̄ ⲧⲁⲓ ⲛ̄ⲥⲁⲃⲗ̄ⲗⲁ ⲥ · ⲉ ⲓ ϭⲱϣⲧ̄ ⲛ̄ⲥⲟ ⲥ ⲉ ⲓ ϭⲱϣⲧ̄ ⲛ̄ⲥⲁ ⲡ ⲛⲟⲩⲧⲉ · ⲧⲟⲧⲉ ⲁ ⲧⲉ ⲥϩⲓ̈ⲙⲉ ⲙ̄ ⲡ ⲁⲣⲭⲱⲛ · ϫⲱ ⲛ̄ ϩⲱⲃ ⲛⲓⲙ · ⲉ ⲛⲉ ⲥϩⲓ̈ⲙⲉ ⲛ̄ⲧ ⲁ ⲩ ⲉⲓ · ⲁⲩⲱ ⲁ ⲩ ⲃⲱⲕ ⲉ ⲩ ⲗⲩⲡⲉⲓ̈ · ⲁ ⲩ ϫⲱ ⲛ̄ ϩⲱⲃ ⲉ ⲡ ϣⲏⲣⲉ ϣⲏⲙ : ⲙⲛ̄ ⲛⲉϥ ⲉⲓⲟⲧⲉ · ⲁⲩⲱ ⲁ ⲩ ⲉⲙ ⲡ ⲕⲁϩ ⲛ̄ ϩⲏⲧ · ⲁⲩⲱ ⲙ̄ ⲡⲟⲩ ϣⲁϫⲉ · ⲣⲟⲩϩⲉ ⲇⲉ ⲛ̄ⲧⲉⲣⲉ ϥ ϣⲱⲡⲉ · ⲁ ⲩ ⲙⲟⲩⲧⲉ ⲉ ⲡⲉⲩ ϣⲏⲣⲉ · ⲁ ⲩ ϣⲁϫⲉ ⲛⲙ̄ⲙⲁ ϥ · ⲉⲧⲃⲉ ϩⲁϩ ⲛ̄ ϣⲏⲣⲉ ϣⲏⲙ · ϩⲛ̄ ⲧ ⲡⲟⲗⲓ̈ⲥ · ⲁⲩⲱ [ⲙ̄]ⲡ ⲟⲩ ⲣ ⲁⲛⲁ ϥ ⲡ ϣⲏⲣⲉ ϣⲏⲙ · ⲁⲗⲗⲁ ⲛⲉϥ ⲙⲟⲕϩ̄ ⲛ̄ ϩⲏⲧ · ⲉⲃⲟⲗ ϫⲉ ⲉ ϥ ⲥⲟⲟⲩⲛ̄ ⲛ̄ ⲧ ϣⲉⲉⲣⲉ ϣⲏⲙ · ϫⲉ ⲛⲉⲥⲟ ⲥ ⲉⲙⲁⲧⲉ · ϫⲉ ⲛ ϥ̄ ⲟ ⲛ ⲕⲟⲩⲓ · ⲉ ϥ ϩⲛ̄ ⲧ ⲁⲛⲍⲉⲃⲉ · ϩⲁϩⲧⲛ̄ ⲙ̄ ⲡⲉϥ ⲥⲁϩ · ϣⲁⲣⲉ ⲡ ⲥⲁϩ ⲧⲛ̄ⲛⲟ ⲟⲩ ⲙ̄ ⲡ ϣⲏⲣⲉ ϣⲏⲙ · ⲙ̄ ⲙⲏⲏⲛⲉ · ⲛⲉ ϥ ⲁⲡⲁⲅⲅⲉⲗⲉ ⲉⲧ ϣⲉⲉⲣⲉ ϣⲏⲙ · ⲛ̄ ⲛ ⲉⲧⲉⲣⲉ ⲡϥ̄ ⲥⲁϩ ⲛⲁ ⲥϩⲁⲓⲥⲟⲩ ⲛⲁ ϥ · ⲉⲧ ϥ̄ ⲡⲁⲛⲁⲅⲓⲥ · ⲗⲟⲓⲡⲟⲛ ⲁ ϥ ⲣ̄ ⲧⲉ ⲩϣⲏ ⲧⲏⲣ ⲥ̄ · ⲉ ϥ︤ ⲛ︥ⲕⲟⲧⲕ̄ · ⲉ ϥ ⲙⲉⲉⲩⲉ ⲉⲃⲟⲗ · ϫⲉ ⲟⲩ ⲁⲣⲁ ⲡ ⲉⲧⲉ ϥ ⲛⲁ ⲁⲁ ϥ · ϣⲁⲛⲧ ⲉ ϥ ⲁⲡⲁⲛⲧⲁ · ⲉⲧ ⲉ ⲧ ϣⲉⲉⲣⲉ ϣⲏⲙ · ⲛ̄ ϩⲛ̄ ⲟⲩ ϣϣⲏⲃ ⲛ̄ ⲅⲁⲙⲟⲥ · ⲏ̄ ϩⲛ̄ ⲟⲩ ⲡⲟⲣⲛⲓⲁ · ⲉⲧⲃⲉ ⲡⲉϥ ⲛⲟϭ ⲛ̄ ⲕⲱϩ · ⲉϩⲟⲩⲛ ⲉⲣⲟ ⲥ · ϩⲁⲡⲗⲟⲥ ⲁ ϥ ϭⲱ ⲉ ϥ ⲗⲩⲡⲉⲓ̈ · ⲁⲩⲱ ⲙ̄ⲡ ϥ̄ ⲧⲁⲙⲉ ⲗⲁⲁⲩ ⲛ̄ ⲣⲱⲙⲉ ⲉ ⲡⲉϥ ⲗⲩⲡⲉⲓ̈ · ⲁⲩⲱ ⲙ̄ ⲡ ϩⲟⲩⲛ ⲛ̄ ⲟⲩ ⲉⲃⲟⲧ ⲛ̄ ϩⲟⲟⲩ · ϫⲓⲛ ⲛ̄ⲧ ⲁ ⲛⲁⲓ ϣⲱⲡⲉ · ⲁ ⲧⲙ ⲁⲁ ⲩ ⲙ̄ ⲡ ϣⲏⲣⲉ ϣⲏⲙ ⲙⲟⲩ · ⲁⲩⲱ ⲉⲃⲟⲗ ⲛ̄ ⲧ ⲗⲩⲡⲉⲓ ⲛ̄ ⲧⲉϥ ⲙⲁⲁⲩ · ⲙ̄ⲡⲉ ⲡⲉϥ ⲉⲓⲱⲧ · ϣⲓⲛⲉ ⲛ̄ⲥⲁ ⲗⲁⲁⲩ ⲛ̄ ⲥϩⲓⲙⲉ ⲛⲁ ϥ ⲛ̄ ⲕⲉ ⲥⲟⲡ · ⲡ ϣⲏⲣⲉ ⲇⲉ ϣⲏⲙ · ⲙ̄ⲡⲉ ⲡ ⲙⲉⲉⲩⲉ ⲗⲟ ⲉ ϥⲉⲛⲱⲭⲗⲉ ⲛⲁ ϥ · ⲉⲧⲃⲉ ⲧ ϣⲉⲉⲣⲉ ϣⲏⲙ · ⲁ ϥ ϯ ⲉ ⲡⲁϩⲟⲩ ⲙ̄ ⲙⲏⲛⲉ · ϣⲁⲛⲧⲉ ϥ ϩⲱⲛ ⲉϩⲟⲩⲛ ⲉ ⲡ ⲙⲟⲩ · ⲁⲩⲱ ϩⲁϩ ⲙ̄ ⲙⲁⲅⲟⲥ ⲁ ϥ ⲃⲱⲕ ⲉⲣⲁⲧ ⲟⲩ · ⲉ ϥ ⲟⲩⲱϣ ⲥⲱⲕ ⲙ̄ ⲡ ⲛⲟⲩⲥ ⲛ̄ ⲛⲉⲥ ⲉⲓⲟⲧⲉ · ⲛ̄ ⲥⲉ ϯ ⲛ̄ ⲧ ϣⲉⲉⲣⲉ ϣⲏⲙ ⲛⲁ ϥ ⲙⲁⲁⲩ · ⲁⲩⲱ ⲙ̄ⲡⲉ ϥ ⲁⲙⲁⲧⲉ ⲙ̄ ⲡⲁⲓ · ⲁⲗⲗⲁ ⲁ ϥ ϩⲉ ⲉ ⲩ ⲛⲟϭ ⲙ̄ ⲙⲁⲅⲟⲥ · ⲡ ϩⲁⲏ ⲡⲉϫⲁ ϥ · ϫⲉ ϯ ⲛⲁ ⲧⲣⲉ ⲕ ⲛⲁⲩ ⲉⲣⲟ ⲥ · ⲛ ⲅ̄ ϣⲁϫⲉ ⲛⲙ̄ⲙⲁ ⲥ · ⲛ̄ ⲟⲩ ⲙⲏⲏϣⲉ ⲛ̄ ⲥⲟⲡ · ⲛ̄ ⲧⲁⲡⲣⲟ ϩⲓ ⲧⲁⲡⲣⲟ · ⲡ ϣⲏⲣⲉ ⲇⲉ ϣⲏⲙ ϩⲓⲧⲛ̄ ⲡ ϥ̄ ⲛⲟϭ ⲛ̄ ϫⲱϥ ⲛ̄ ϩⲏⲧ ⲉϩⲟⲩⲛ ⲉ ϫⲱϫ · ⲁⲩⲱ ⲟⲛ ϩⲉⲛ ⲡⲉⲩ ⲕⲓⲟⲛ ⲁ ⲩ ⲥⲙⲛ̄ⲧ ⲟⲩ ⲙ̄ ⲡ ⲟϭⲉ · ⲁ ⲩ ϣⲉⲧϣⲱⲧⲟⲩ ⲙ̄ ⲡⲉⲧⲁⲗⲟⲛ ϩⲓⲗⲉⲫⲁ[ⲛ]ϯⲛⲟⲛ · ⲁⲩⲱ ⲧⲁⲙⲓⲟ ⲙ̄ ⲡ ⲙⲁ ⲛ̄ⲙ̄ ⲕⲁⲧⲕ̄ ⲁ ⲩ ⲱϥ ⲧ̄ ⲉϩⲟⲩⲛ ⲉⲣⲟ ϥ ⲛ̄ ⲑ ⲓⲕⲱⲛ ⲙ̄ ⲡ ⲙⲁⲣⲧⲩⲣⲟⲥ ϩⲛ̄ ϩⲉⲛ ⲛ ⲱⲛⲉ ⲛ ⲁⲩⲁⲛ ⲉ ⲛ ⲓ ϭⲉ · ⲙⲛ̄ ϣⲟⲙ̄ⲧ ⲛ︤ ⲥ︥⳨ⲟ︦ⲥ︥ ⲛ̄ ⲛⲟⲩⲃ · ⲙⲛ̄ ϣⲟⲙ̄ⲧ ⲛ̄ ⲥⲫⲣⲁⲅⲓⲥ ⲛ̄ ϩⲁⲧ · ⲗⲟⲓ̈ⲡⲟⲛ ⲁ ⲩ ϫⲟⲕ ϥ̄ ⲉⲃⲟⲗ ⲕⲁⲗⲟⲥ · ϩⲛ̄ ⲟⲩ ⲛⲟϭ ⲛ ⲓ̈ⲡⲓ̈ⲕⲏⲥ · ⲁ ϥ ⲧⲁⲗⲟ ⲡⲉⲕ ϭⲗⲟϭ · ⲉϫⲛ̄ ⲛⲉϥ ⲧⲃ̄ⲛⲟⲟⲩⲉ ⲛ̄ ⲧⲉ ⲩϣⲏ · ⲙⲛ̄ ⲧⲉϥ ⲥϩⲓⲙⲉ ⲙⲛ̄ ⲧⲉϥ ϣⲉⲉⲣⲉ ⲉⲧ ϣⲱⲛⲉ · ⲙⲛ̄ ⲛϥ̄ ϩⲙ̄ϩⲁⲗ ϣⲁⲛⲧ ⲟⲩ ⲉⲓ ⲉ ⲡ ⲧⲟⲡⲟⲥ ⲙ̄ ⲡ ⲉⲧ ⲟⲩⲁⲁⲃ · [.] ⲛ̄ ϣⲟⲛⲧ ⲉ ⲛ ϩⲟⲟⲩ · ⲉ ⲡ ϣⲁ ⲙ̄ ⲡ ϩⲁⲅⲓⲟⲥ ⲙⲉⲣⲕⲟⲩ ⲣⲓⲟⲥ · ⲉⲧⲉ ⲥⲟⲩ ϫⲟⲩⲧ ⲏ ⲛ̄ ⲁⲑⲱⲣ ⲡⲉ · ⲛ̄ⲧⲉⲣ ⲟⲩ ⲛⲁⲩ ⲇⲉ · ⲉ ⲡⲉⲕ ϭⲗⲟϭ · ⲛ̄ϭⲓ ⲛⲉ ⲕⲗⲏⲣⲓⲕⲟⲥ · ⲁ ⲩ ⲑⲁⲃⲙⲁⲍⲉ ⲉⲙⲁⲧⲉ · ⲁ ⲩ ⲯⲁⲗⲗⲉ ϩⲓ̈ ⲑ ⲏ ⲙ̄ⲙⲟ ϥ · ⲁ ⲩ ϫⲓⲧ ϥ̄ ⲉϩⲟⲩⲛ ⲉ ⲧ ⲕ̄ⲕⲗⲏⲥⲓⲁ · ⲁⲩⲱ ⲁ ⲡ ⲁⲣⲭⲱⲛ · ⲙⲛ̄ ⲧⲉϥ ⲥϩⲓⲙⲉ · ⲙⲛ̄ ⲧⲉϥ ϣⲉⲉⲣⲉ · ⲁ ⲩ ⲃⲱⲕ ⲉϩⲟⲩⲛ ⲉ ⲡ ⲙⲁⲣⲧⲏⲣⲓⲟⲛ · ⲁ ⲩ ⲟⲩⲱϣⲧ̄ ⲉϫⲙ̄ ⲡ ⲥⲱⲙⲁ · ⲙ̄ ⲡ ⲉⲧ ⲟⲩⲁⲁⲃ · ϩⲛ̄ ⲟⲩ ⲛⲟϭ ⲛ̄ ⲣⲁϣⲉ · ⲁⲩⲱ ⲡ ⲟⲓⲕⲟⲛⲟⲙⲟⲥ ⲁ ϥ ϫⲓⲧ ⲟⲩ ⲉ ⲩ ⲙⲁ ⲙⲁⲩ ⲁⲁ ⲩ · ⲁ ⲩ ⲁⲛⲁⲡⲉⲩ ⲉ [....] ⲡ ϩⲓⲥⲉ ⲛ ⲛⲉ ϩⲓⲟⲟⲩⲉ · ⲁⲩⲱ ⲉⲣⲉ ⲧⲉⲩ ϣⲉⲉⲣⲉ ϣⲟⲟⲡ ϩⲁ ⲃⲁⲥⲁⲛⲟⲥ · ⲉⲃⲟⲗ ϫⲉ ϥ̄ ⲙⲟⲥⲧⲉ ⲛ̄ ⲧ ⲉⲕⲕⲗⲏⲥⲓⲁ ⲡⲉ ⲡ ϣⲱⲛⲉ ⲉⲧ ⲙ̄ⲙⲁⲩ · ϫⲉ ⲟⲩ ϩⲓⲥⲱⲛ ⲛ̄ ⲇⲁⲓⲙⲱⲛⲓⲟⲛ ⲡⲉ · ϩⲛ̄ ⲧ ⲡⲏϣⲉ ⲛ̄ ⲧ ⲉⲩϣⲏ ⲇⲉ · ⲉ ⲥ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ · ⲁ ϥ ϩⲟⲕ ϥ̄ ⲛ̄ ⲑ ⲉ ⲛ̄ ⲟⲩ ⲥⲧⲣⲁⲧⲏ ⲗⲁⲧⲏⲥ · ⲁ ϥ ⲃⲱⲕ ⲉ ⲧ ⲡⲟⲗⲓⲥ ⲙ̄ ⲡ ⲁⲣⲭⲱⲛ · ⲁ ϥ ⲃⲱⲕ ⲉϩⲟⲩⲛ ⲉⲡ ⲏⲓ ⲙ̄ ⲡ ϩⲉⲣϣⲓⲣⲉ · ⲛ̄ⲧⲟϥ ⲉⲓⲛⲉ ⲙ̄ ⲡ ϣⲱⲛⲉ ⲉⲧ ϩⲟⲥⲉ · ⲉϫⲛ̄ ⲧ ϣⲉⲉⲣⲉ ϣⲏⲙ · ⲁ ϥ ⲟⲩⲱⲛϩ̄ ⲉⲣⲟ ϥ ϩⲛ̄ ⲟⲩ ⲛⲟϭ ⲙ̄ ⲫⲟⲃⲟⲥ · ⲉⲣⲉ ⲧⲉϥ ⲥⲏϥⲉ ⲧⲱⲕⲙ̄ ⲛ̄ⲧⲟⲟⲧ ϥ̄ · ⲁ ϥ ϩⲓⲟⲩⲉ ⲉϫⲱ ϥ · [...] ⲛ̄ ⲧ ⲥⲏϥⲉ · ⲛ̄ ϣⲟⲙⲛ︤ⲧ︥ ⲛ̄ ⲥⲟⲡ · ⲉ ϥ ϭⲱⲛⲧ̄ · ⲁⲩⲱ ⲁ ϥ ⲟⲛⲕ ϥ̄ ⲉϩⲣⲁⲓ ϩⲁ ⲡ ϩⲓⲛⲏⲃ · ⲁ ϥ ⲛⲁⲩ ⲉ ⲡ ⲉⲧ ⲟⲩⲁⲁⲃ · ⲉ ϥ ⲁϩⲉ ⲣⲁⲧ ϥ̄ ϩⲓ ϫⲟ ϥ · ⲛ̄ ϩⲟ ϩⲓ ϩⲟ · ⲁ ϥ ⲟⲛⲕ ϥ̄ ϩⲓϫⲙ̄ ⲡϥ̄ ⲙⲁ ⲛ̄ⲙ̄ ⲕⲟⲧ ⲕ̄ · ϫⲉ ⲉ ϥ ⲛⲁ ⲧⲱⲟⲩⲛ ⲛ ϥ̄ ⲡⲱⲧ · ⲁ ϥ ϩⲉ ⲛ̄ ⲧⲉⲩⲛⲟⲩ ⲉϫⲙ̄ ⲡϥ̄ ϩⲟ ϩⲁ ⲛ̄ⲟⲩ ⲣⲏⲧⲉ ⲙ̄ⲡ ⲉⲧ ⲟⲩⲁ̄ⲃ · ⲁⲩⲱ ⲁ ϥ ϭⲱ ⲉ ϥ ⲙⲁⲥⲧⲓⲅⲟⲩ ⲙ̄ⲙⲟ ϥ ⲛ̄ ⲟⲩ ⲛⲟϭ ⲛ̄ ⲛⲁⲩ ϩⲛ̄ ⲟⲩ ⲁⲡⲓⲗⲏ · ⲁⲩⲱ ⲉ ϥ ϯ ⲡⲓ : ⲉ ⲛⲟⲩ ⲣⲏⲧⲉ ⲙ̄ ⲡ ⲉⲧ ⲟⲩⲁⲁⲃ · ⲉ ϥ ϫⲱ ⲙ̄ⲙⲟ ⲥ · ϫⲉ ⲟⲩⲟⲓ ⲛⲁ ⲓ ⲁⲛⲟⲕ ⲡⲉ ⲣⲉϥ ⲣ̄ ⲛⲟⲃⲉ · ⲁⲩⲱ ⲉ ϥ ⲣⲓⲙⲉ · ϫⲉ ⲟⲩ ⲡⲉ ⲡ ⲛⲟⲃⲉ ⲛ̄ⲧⲟϥ ⲛ̄ⲧ ⲁ ⲓ ⲁⲁ ϥ ⲱ̄ ⲡⲁ ϫⲥ̄ · ⲡⲉϫⲉ ⲡ ⲉⲧ ⲟⲩⲁ̄ⲃ ⲛⲁ ϥ · ϫⲉ ⲙⲉ ⲕ ⲥⲱⲧⲙ̄ ⲉ ⲡ ⲉⲧ ⲥⲏϩ · ϫⲉ ⲛⲉ ⲕ ⲥⲁϩⲟⲩ ⲙ̄ ⲡ ⲁⲣⲭⲱⲛ ⲙ̄ ⲡⲉⲕ ⲗⲁⲟⲥ ⲟⲩⲇⲉ ⲛⲛⲉ ⲕ ⲛ̄ⲧⲟⲟⲧ ⲕ̄ ⲉϫⲙ̄ ⲡⲉ ⲭⲣⲓⲥⲧⲟⲥ ⲙ̄ ⲡ ϫⲥ︥ · ⲡⲉϫⲁ ϥ ϫⲉ ⲉ ϥ ⲥⲏϩ ⲡⲁ ϫⲟⲉⲓⲥ · ⲁⲗⲗⲁ ⲙⲁ ⲧⲁⲙⲟ ⲓ ⲉ ⲡⲉⲕ ⲣⲁⲛ · ⲁⲩⲱ ⲛ ⲅ̄ ⲧⲁⲙⲟ ⲓ ⲉ ⲡⲁ ⲛⲟⲃⲉ · ϫⲉ ⲉⲓ ⲙⲉⲧⲁⲛⲟⲓⲁ ϩⲁ ⲡⲁ ⲛⲟⲃⲉ · ϯ ⲥⲟⲟⲩⲛ ⲅⲁⲣ · ϫⲉ ⲟⲩⲛ ⲙⲉⲧⲁⲛⲟⲓⲁ ϣⲟⲟⲡ · ⲡⲉϫⲉ ⲡ ⲉⲧ ⲟⲩⲁⲁⲃ ⲛⲁ ϥ · ϫⲉ ⲁⲛⲟⲕ ⲡⲉ ⲙⲉⲣⲕⲟⲩⲣⲓⲟⲥ ⲡ ⲉⲧ ⲉⲓⲣⲉ ⲛⲓ ϭⲟⲙ ϩⲛ̄ ⲧⲉⲓ ⲡⲟⲗⲓⲥ ⲕⲁⲓⲥⲁⲣⲓⲁ · ⲛ̄ⲧ ⲁ ⲓ ⲉⲓ ⲉ ⲡⲁⲧⲁⲥⲥⲉ ⲙ̄ⲙⲟ ⲕ ⲙⲛ̄ ⲡⲉⲕⲉ ⲙⲁⲅⲟⲥ · ⲡⲁⲓ ⲛ̄ⲧⲟϥ ϯ ⲙ̄ ⲡⲉⲓ ⲛⲟϭ ⲛ̄ ⲧⲕⲁⲥ ⲉϩⲟⲩⲛ ⲉ ⲡ ⲟⲩⲁ ϣⲉⲉⲣⲉ ⲛ̄ ϩⲣ̄ⲙⲁⲡⲟⲗⲗⲱⲛ ⲛ̄ ϯ ⲡⲟⲗⲓⲥ ϩⲛ̄ ⲟⲩ ϫⲓ ⲛ ϭⲟⲛⲥ̄ · ⲁⲗⲗⲁ ⲛ̄ ϩⲟⲥⲟⲛ ⲁ ⲓ ϭⲓⲛⲉ ⲛ̄ ⲧ ⲙⲉⲧⲁⲛⲟⲓⲁ ⲛ̄ϩⲏⲧ ⲕ̄ · ϯ ⲛⲁ ⲡⲁⲧⲁⲥⲥⲉ ⲙⲟ ⲕ ⲁⲛ · ⲙ̄ ⲡⲓ̈ ⲥⲟⲡ · ⲁⲗⲗⲁ ⲉⲕϣⲁⲛ ⲧⲱⲟⲩⲛ ⲛ̄ ϣⲟⲣⲡ̄ ⲙ̄ⲡⲣ̄ ⲁⲙⲉⲗⲉ · ⲁⲗⲗⲁ ⲃⲱⲕ ⲉⲣⲁⲧ ϥ̄ ⲙ̄ ⲡ ⲣⲱⲙⲉ ⲙ̄ ⲙⲁⲅⲟⲥ · ⲡⲉⲓ ⲛ̄ⲧⲟϥ ⲉⲓⲣⲉ ⲙ̄ ⲡ ⲛⲟⲃⲉ · ⲛ̄ ⲧⲉⲧⲛ̄ ⲉⲓ ⲉ ⲡⲁ ⲧⲟⲡⲟⲥ · ⲁⲩⲱ ⲡ ⲕ̄ⲣⲁϣⲉ ⲛⲁ ϫⲱⲕ ⲉⲃⲟⲗ ϩⲛ̄ ϩⲱⲃ ⲛⲓ̈ⲙ · ⲡⲉϫⲉ ⲡ ⲣⲱⲙⲉ ⲛⲁ ϥ · ϫⲉ ϯ ⲛⲏⲩ ⲁⲛⲟⲕ ⲉ ⲓ ⲣⲁϣⲉ · ⲁⲗⲗⲁ ⲡⲁ ⲛⲧⲟⲥ ⲉ ⲧⲙ̄ ⲡ ⲣⲱⲙⲉ ⲉⲧ ⲙ̄ⲙⲁⲩ ⲉⲓ · ⲁ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ ⲟⲩⲱϣⲃ̄ ⲡⲉϫⲁ ϥ ⲛⲁ ϥ · ϫⲉ ⲧⲟⲩϫⲟ ⲕ ⲛ̄ ⲧⲉⲕ .... ⲧⲣⲉ ⲡ ⲉⲧ ⲙ̄ⲙⲁⲩ ⲉⲓ ⲉ ϥ ⲥⲕⲉⲙⲁϯⲍⲉ · ⲧⲟⲧⲉ ⲁ ⲡ ⲉⲧ ⲟⲩⲁⲁⲃ ϩⲟⲡ ϥ̄ ⲉⲣⲟ ϥ · ϣⲟⲣⲡ̄ ⲇⲉ ⲛ̄ⲧⲉⲣ ϥ̄ ϣⲱⲡⲉ · ⲁ ϥ ϯ ⲡⲉϥ ⲟⲩⲟⲓ ⲉ ⲡⲁ ⲉⲓⲱⲧ · ⲡⲉϫⲁ ϥ ⲛⲁ ϥ · ϫⲉ ⲡⲁ ⲉⲓⲱⲧ · ⲃⲟⲏⲑⲉⲓ ⲉⲣⲟ ⲓ · ϫⲉ ϯ ⲉⲡⲓⲑⲩⲙⲉⲓ ⲛ̄ ⲃⲱⲕ ⲉ ⲡ ⲧⲟⲡⲟⲥ ⲙ̄ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ · ⲛ̄ ⲧⲁ ϣⲗⲏⲗ · ⲁⲩⲱ ⲛⲓⲣⲉ ⲡ ϥ̄ ⲉⲓⲱⲧ ⲑⲁⲗⲡⲉⲓ ⲙ̄ⲙⲟ ϥ ⲉⲙⲁⲧⲉ · ϫⲉ ⲙⲛ̄ ⲧⲁⲁ ϥ ⲛ̄ⲥⲁ ⲃⲗ̄ⲗⲁ ϥ · ⲡⲉϫⲁ ϥ ϫⲉ ⲃⲱⲕ ⲡⲁ ϣⲏⲣⲉ ⲁⲗⲗⲁ ⲙ ⲡⲉⲕ ⲱⲥⲕ ⲉⲓ : ⲛ ⲅ̄ ⲕⲱ ⲛ ⲁⲥⲥⲡⲗⲁⲅⲭⲛⲟⲛ ⲉ ⲩ ϫⲏϥ ⲙ̄ ⲙⲟ ⲕ · ⲱ̄ ⲡ ⲟⲩⲟⲉⲓⲛ ⲛ̄ ⲛⲁ ⲃⲁⲗ · ⲁⲩⲱ ⲁ ϥ ϯ ⲛ̄ ⲟⲩ ⲙⲏⲏϣⲉ ⲛ̄ ⲁⲛϩⲟⲗⲟⲙⲁ · ⲁⲩⲱ ϣⲟⲙⲛ︤ⲧ︥ ⲛ̄ ϩⲙ̄ϩⲁⲗ ⲛ̄ ϩⲟⲟⲩⲧ · ⲉ ⲧⲣⲉ ⲩ ⲙⲟⲟϣⲉ ⲛⲙ̄ⲙⲁ ϥ · ⲗⲟⲓ[ⲡⲟⲛ] ⲁ ϥ ϫⲱⲣⲙ̄ ϩⲓ ϯ ϩⲓⲏ ϩⲛ̄ ⲟⲩ ⲛⲟϭ ⲛ̄ ϫⲱⲗⲕ̄ ⲉⲃⲟⲗ · ⲉⲓ ⲉ ⲧ ⲡⲟⲗⲓⲥ ⲉⲧⲉⲣⲉ ⲡ ⲣⲱⲙⲉ ⲙ̄ ⲙⲁⲅⲟⲥ ⲛ̄ϩⲏⲧ ⲥ̄ · ⲡⲉϫⲁ ϥ ⲛⲁ ϥ · ϫⲉ ⲧⲱⲟⲩⲛ ⲙⲁⲣⲟⲛ ⲉ ⲡ ⲧⲟⲡⲟⲥ ⲙ̄ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ · ⲛ̄ ⲧⲛ̄ ϣⲗⲏⲗ ⲁⲩⲱ ϩⲱⲃ ⲛⲓⲙ ⲛ̄ⲧ ⲁ ⲩ ϣⲱⲡⲉ ⲙ̄ⲙⲟ ϥ ⲁ ϥ ϫⲟⲟⲩ ⲙ̄ ⲙⲁⲅⲟⲥ · ⲁⲩⲱ ⲛ̄ⲧⲉⲣⲉ ⲡ ⲙⲁⲅⲟⲥ ⲥⲱⲧⲙ̄ ⲉ ⲥ ⲡ ⲣⲱⲙⲉ ⲙⲛ̄ ⲧⲉϥ ϣⲉⲉⲣⲉ ϩⲓ ⲡ ⲙⲁⲣⲧⲩⲣⲓⲟⲛ ⲙ̄ ⲡ ⲉⲧ ⲟⲩⲁⲁⲃ · ⲁ ϥ ⲣ̄ ϩⲟⲧⲉ · ⲡⲉϫⲉ ⲙⲁⲅⲟⲥ ϫⲉ ⲉ ϣⲁ ⲛ ϣⲱⲡⲉ ⲉ ⲧⲣ ⲁ ⲙⲟⲩⲧⲉ ⲧⲉⲛⲟⲩ ϯ ⲛⲏⲩ ⲁⲛ ⲉ ⲡ ⲧⲟⲡⲟⲥ ⲙ̄ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ · ϫⲉ ⲛⲉ ϥ ⲟⲩⲟⲛϩ ⲧ̄ ⲉⲃⲟⲗ ⲛ̄ⲧⲉ ⲡ ⲉⲓⲱⲧ ⲛ̄ ⲧ ϣⲉⲉⲣⲉ ϣⲏⲙ ϩⲱⲧⲃ̄ ⲙ̄ⲙⲟ ⲓ · ⲉⲧⲃⲉ ⲧⲉϥ ϣⲉⲉⲣⲉ · ⲛ̄ ⲧⲉ ⲩⲛⲟⲩ ⲁ ⲡ ϣⲏⲣⲉ ϣⲏⲙ ϫⲱⲣⲙ̄ ϩⲛ̄ ⲟⲩ ⲛⲟϭ ⲛ̄ ϭⲟⲙ ϣⲁⲛⲧ ϥ ⲉⲓ ⲉ ⲡ ⲙⲁⲣ ⲧⲩⲣⲓ̈ⲟⲛ ⲙ̄ ⲡ ⲉⲧ ⲟⲩⲁⲁⲃ · ϩⲛ̄ ⲟⲩ ⲛⲟϭ ⲛ̄ ϩⲟⲧⲉ · ⲁ ϥ ⲟⲩⲱϣⲧ̄ ⲉϫⲙ̄ ⲡ ⲥⲱⲙⲁ ⲙ̄ ⲡ ⲉⲧ ⲟⲩⲁⲁⲃ · ⲁ ϥ ⲛⲁⲩ ⲉⲧ ϣⲉⲉⲣⲉ ϣⲏⲙ ⲉ ⲥ ⲡⲁϩⲧ̄ ϩⲱⲥ ⲉϫⲙ̄ ⲡ ⲥⲱⲙⲁ ⲙ̄ ⲡ ⲉⲧ ⲟⲩⲁⲁⲃ · ⲙⲛ̄ ⲡⲉⲥ ⲉⲓⲱⲧ ⲙⲛ̄ ⲧⲉⲥ ⲙⲁⲁⲩ ⲉ ⲩ ⲡⲁⲣⲁⲕⲁⲗⲉⲓ ⲙ̄ⲙⲟ ϥ ⲉ ⲩ ⲃⲟⲏ ⲑⲉⲓ ⲛⲁ ⲥ · ⲁⲩⲱ ⲛⲉⲣⲉ ⲡ ⲉⲧⲟⲩⲁⲁⲃ ⲕⲱ ⲙ̄ⲙⲟ ⲥ ⲉ ⲩ ⲅⲓⲣⲟⲥ ⲉ ⲛⲁⲛⲟⲩ ϥ · ⲁ ⲡ ϣⲏⲣⲉ ϣⲏⲙ ⲙⲟⲩⲧⲉ ⲉ ⲡ ⲟⲓⲕⲟⲛⲟⲙⲟⲥ · ⲁ ϥ ϯ ⲛⲁ ϥ ⲙ̄ ⲙⲏⲧ ⲛ̄ ϩⲟⲗⲟⲕⲟϯⲛⲟⲥ · ⲁⲩⲱ ⲁ ⲡ ⲁⲣⲭⲱⲛ ⲉⲧⲉ ⲡ ⲉⲓⲱⲧ ⲛ̄ ⲧ ϣⲉⲉⲣⲉ ϣⲏⲙ ⲡⲉ · ⲁ ϥ ϭⲱϣⲧ̄ [....] ⲁϥ ⲛⲁⲩ ⲉ ⲡ ϣⲏⲣⲉ ϣⲏⲙ · ⲁ ϥ ⲥⲟⲩⲱⲛ ϥ̄ · ⲁ ϥ ⲙⲟⲟϣⲉ ⲉ ϩⲟⲩⲛ ⲉⲣⲟ ϥ · ⲛ ϥ̄ ⲥⲟⲟⲩⲛ ⲁⲛ ⲗⲁⲩ ⲛ̄ ϩⲱⲃ · ⲁ ϥ ⲁⲥⲡⲁⲍⲉ ⲙ̄ⲙⲟ ϥ · ⲁⲩⲱ ⲁ ϥ ϣⲓⲛⲉ ⲛ̄ⲥⲁ ⲡ ⲟⲩϫⲁⲓ ⲙ̄ ⲡⲉϥ ⲏⲓ ⲉⲃⲟⲗ ϩⲓⲧⲟⲟⲧ ϥ̄ · ⲛ̄ⲧⲉⲣ ⲟⲩ ϣⲗⲏⲗ ⲇⲉ ⲙ̄ ⲡⲉ ⲥⲛⲁⲩ · ⲁ ϥ ⲡⲣⲟ ⲧⲣⲉⲡⲉ ⲙ̄ ⲡ ϣⲏⲣⲉ ϣⲏⲙ · ⲁ ϥ ϫⲓⲧ ϥ̄ ⲉ ⲡ ⲙⲁ ⲉⲧ ϥ̄ ⲟⲩⲏϩ ⲛ̄ϩⲏⲧ ϥ̄ ⲛ̄ ⲧ ⲡⲉ · ⲁ ⲩ ⲟⲩⲱⲙ ⲁ ⲩ ⲥⲱ ⲙⲛ̄ ⲛⲉⲩ ⲉⲣⲏⲩ · ⲁ ϥ ⲛⲁⲩ ⲉ ⲧ ϣⲉⲉⲣⲉ ϣⲏⲙ ⲁ ϥ ⲣⲁϣⲉ ⲉⲙⲁⲧⲉ · ⲁⲩⲱ ⲛⲉ ϥ ⲗⲩⲡⲉⲓ ⲉⲧⲃⲏⲏⲧ ⲥ̄ · ϫⲉ ⲛⲉ ⲥ ⲃⲁⲥⲁⲛⲓⲍⲉ ⲁⲩⲱ ⲛⲉ ϥ ϣⲓⲡⲉ ϩⲏⲧ ⲥ̄ ⲛ̄ ⲛⲉⲥ ⲉⲓⲟⲧⲉ ϫⲉ ⲛ̄ⲧ [....] ⲙ̄ⲡⲉ ⲥ ϣⲱⲛⲉ · ⲁⲩⲱ ⲟⲛ ⲉ ϥ ⲣ̄ ϩⲟⲧⲉ ϫⲉ ⲛⲉ ⲡ ⲙⲁⲣⲧⲩⲣⲟⲥ ⲟⲩⲟⲛϩ ϥ̄ ⲉⲃⲟⲗ · ϩⲁⲡⲗⲟⲥ ⲛⲓⲣⲉ ϩⲁϩ ⲛ̄ ⲣⲟⲟⲩϣ ϩⲙ̄ ⲡⲓ ϩⲏⲧ ⲙ̄ ⲡ ϣⲏⲣⲉ ϣⲏⲙ · ⲡ ϩⲁⲅⲓⲟⲥ ⲇⲉ ⲙⲉⲣⲕⲟⲩⲣⲓⲟⲥ · ⲁ ϥ ⲟⲩⲟⲛϩ ϥ̄ ⲉⲃⲟⲗ ⲉ ⲡ ⲉⲓⲱⲧ ⲛ̄ ⲧ ϣⲉⲉⲣⲉ ϣⲏⲙ · ⲁ ϥ ⲧⲱⲟⲩⲛ ⲙ̄ⲙⲟ ϥ ⲉ ϥ ⲛ̄ ⲕⲟⲧⲕ̄ · ⲁ ϥ ϫⲓⲧ ϥ̄ ⲙ̄ ⲡ ⲃⲟⲗ ⲙ̄ ⲡ ⲙⲁ ⲛ ϥ︤ ⲛ︥ⲕⲟⲧⲕ̄ ⲛ̄ϩⲏⲧ ϥ̄ · ⲁ ϥ ϫⲓⲛⲟⲩϥ ϫⲉ ϯ ⲧⲉⲕ ϣⲉⲉⲣⲉ ⲙ̄ ⲡⲉ ϩⲣ̄ϣⲓⲣⲉ ⲉⲧ ϩⲁϩⲧⲏ ⲕ · ⲉϣⲱⲡⲉ ⲉ ⲕ ⲟⲩⲱϣ ⲧⲣ ⲁ ⲧⲁⲗϭⲟ ⲥ ⲛⲁ ⲕ · ⲁⲩⲱ ⲙⲉⲣ ϣⲓⲛⲉ ⲛⲥⲁ ⲡ ⲉⲑ ⲟⲟⲩ ⲉϩⲟⲩⲛ ⲉⲣⲟ ϥ ϫⲉ ⲛⲉⲕ ⲉϫⲣⲟⲡⲧⲁϩⲟⲥ ⲛ̄ ϩⲟⲩⲟ ⲉ ⲡⲁⲓ · ⲁⲩⲱ ⲁ ϥ ⲧⲁⲙⲟ ϥ ϫⲉ ⲕⲉ ϣⲟⲙⲛ︤ⲧ︥ ⲛⲉ · ϣⲁⲛⲧⲉ ⲡⲉϥ ⲉⲓⲱⲧ ⲙ̄ⲧⲟⲛ ⲙ̄ⲙⲟ ϥ · ϫⲉ ⲁ ϥ ϫⲱⲕ ⲉⲃⲟⲗ ⲛ̄ϭⲓ ⲡⲉϥ ⲁϩⲉ · ⲁⲩⲱ ⲙ̄ⲡⲉ ⲕ ⲁⲙⲉⲗⲉⲓ ⲉ ϫⲓ ⲛⲁ ϥ ⲛ̄ ⲧⲉⲕ ϣⲉⲉⲣⲉ · ⲙⲛ︤ ⲛ︥ⲥⲁ ⲡ ⲙⲟⲩ ⲙ̄ ⲡⲉϥ ⲉⲓⲱⲧ · ⲁⲩⲱ ⲁ ϥ ⲧⲁⲙⲟ ϥ ⲉ ⲑ ⲉ ⲛ̄ⲧⲟϥ ⲙⲁⲅⲉⲩⲉ ⲛ̄ ⲧⲉϥ ϣⲉⲉⲣⲉ · ϣⲁⲛⲧⲉ ⲥ ϣⲱⲛⲉ ⲉ ⲧⲃⲉ ⲡϥ̄ ⲟⲩⲱϣ ⲉⲃⲟⲗ ⲉϩⲟⲩⲛ ⲉⲣⲟ ⲥ · ⲁⲩⲱ ⲁ ϥ ⲧⲁⲙⲟ ϥ ⲟⲛ ⲉⲧ ⲑ ⲉ ⲛ̄ⲧⲟϥ ⲟⲩⲟⲛϩϥ ⲉⲃⲟⲗ ⲉ ⲡ ϩⲣ̄ϣⲓⲣⲉ ⲛ̄ ⲑ ⲉ ⲛ̄ⲧⲟϥ ⲁⲡⲓ̈ⲗⲉ ⲉⲣⲟ ϥ ⲉⲧ ⲛ̄ⲧⲟⲟⲧ ϥ̄ · ⲁⲩⲱ ⲉⲧⲃⲉ ϩⲱⲃ ⲛⲓⲙ ⲛ̄ⲧ ⲁ ⲩ ϣⲱⲡⲉ ⲙ̄ ⲡ ϣⲏⲣⲉ ϣⲏⲙ · ϣⲁⲛⲧⲉ ϥ ⲉⲓ ⲉ ⲡ ⲙⲁⲣ ⲧⲩⲣⲓⲟⲛ · ⲛⲁⲓ ⲇⲉ ⲛ̄ⲧⲉⲣⲉ ϥ ϫⲟⲟⲩ ⲛ̄ϭⲓ ⲡ ϩⲁⲅⲓⲟⲥ ⲙⲉⲣ ⲕⲟⲩⲣⲓⲟⲥ · ⲁ ϥ ϩⲟⲡ ϥ̄ ⲉⲣⲟ ϥ · ⲡ ⲁⲣⲭⲱⲛ ⲇⲉ ⲁ ϥ ⲛⲉϩⲥⲉ ⲉϩⲣⲁⲓ ϩⲙ̄ ⲡ ϩⲟⲣⲟⲙⲁ · ⲁ ϥ ϣⲱⲗⲙ̄ ⲉ ⲩ ⲛⲟϭ ⲛ̄ ⲥϯ ⲛⲟⲩϥⲉ · ⲉ ϥ ⲥⲟⲧⲡ̄ · ⲡⲉϫⲁ ϥ ϫⲉ ⲁⲗⲏⲑⲟⲥ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ ⲡ ⲉⲛ̄ⲧ ⲟ ϥ ⲉⲓ · ⲁ ϥ ⲟⲩⲟⲛϩ̄ⲛ ϥ̄ ⲉⲣⲟ ⲓ̈ · ⲁⲩⲱ ⲁ ϥ ϭⲱ ⲉ ϥ ⲙⲉⲉⲩⲉ ⲉⲃⲟⲗ · ⲉ ⲡ ⲉⲛⲧ ⲁ ⲡ ϩⲣ̄ϣⲓⲣⲉ ⲉ ⲁⲁ ϥ ⲛ̄ ⲧⲉϥ ϣⲉⲉⲣⲉ · ⲉⲧⲃⲉ ⲡⲉϥ ⲟⲩⲱϣ ⲉϩⲟⲩⲛ ⲉⲣⲟ ⲥ · ⲁ ϥ ϭⲱ ⲉ ϥ ⲙⲟⲕⲙⲉⲕ ⲙ̄ⲙⲟ ϥ ϫⲉ ⲁⲣⲁ ⲡ ⲟⲩⲱϣ ⲙ̄ ⲡ ⲉⲧ ⲟⲩⲁⲁⲃ ⲡⲉ ⲉ ⲧⲣ ⲁ ϭⲟⲗⲡ̄ ⲡ ⲙⲩⲥⲧⲏⲣⲓⲟⲛ ⲉⲃⲟⲗ ϫⲓⲛ ⲙ̄ⲙⲟⲛ ⲉ ⲓ ⲛⲁ ⲕⲁⲁ ϥ ⲉ ϥ ϩⲏⲡ · ϩⲟⲥⲟⲛ ⲉ ϥ ⲙⲉⲉⲩⲉ ⲉ ⲛⲁⲓ ⲁ ⲩ ⲥⲁⲗⲡⲓ̈ⲍⲉ · ⲉ ⲧⲣⲉ ⲟⲩⲟⲛ ⲛⲓⲙ ⲉⲧ ⲛ̄ⲕⲟⲧⲕ̄ ⲧⲱⲟⲩⲛ · ⲛ̄ ⲥⲉ ⲉⲓ ⲉ ⲧ ⲉⲕⲕⲗⲏⲥⲓⲁ · ⲛ̄ ⲥⲉ ϩⲩⲙ ⲛⲉⲩⲉ ⲙⲛ̄ ⲛⲉⲛ ⲑⲗⲟⲡⲟⲛⲟⲥ ϫⲉ ⲛⲉ ⲡ ⲛⲟϭ ⲛ̄ ϣⲁ ⲙ̄ⲡⲉ ⲙ̄ ⲡ ⲉⲧ ⲟⲩⲁⲁⲃ · ⲉⲧⲉ ⲥⲟⲩ ϫⲟⲩⲧ ⲏ ⲛ̄ ⲁⲑⲱⲣ ⲡⲉ · ⲁ ⲩ ⲧⲱⲟⲩⲛ [ⲛ̄]ϭⲓ ⲙ̄ ⲙⲏⲏϣⲉ · ⲉ ⲩ ⲗⲉⲕⲟⲩⲫⲟⲣⲉⲓ ϩⲛ̄ ⲟⲩ ⲣⲁϣⲉ · ⲁ ⲩ ⲉⲓ̈ ⲉ ⲧ ⲕ̄ⲕⲗⲏⲥⲓⲁ · ⲁ ⲩ ϭⲱ ⲉ ⲩ ϩⲩⲙⲛⲉⲩⲉ ϣⲁⲛⲧⲉ ⲡ ⲟⲩⲟⲉⲓⲛ ⲥⲟⲣ · ⲁ ϥ ⲧⲱⲟⲩⲛ ϩⲱⲱ ϥ ⲛ̄ϭⲓ ⲡ ⲣⲱⲙⲉ · ⲁ ϥ ⲙⲟⲩⲧⲉ ⲉ ⲧⲉϥ ⲥϩⲓⲙⲉ ⲙⲛ̄ ⲧⲉϥ ϣⲉⲉⲣⲉ · ⲁ ⲩ ⲉⲓ̈ ⲉ ⲡ ⲧⲟⲡⲟⲥ · ⲉⲣⲉ ⲛⲉⲩ ϩⲩⲙϩⲁⲗ ⲟⲩⲏϩ ⲛ̄ⲥⲱ ⲟⲩ · ⲁⲩⲱ ⲡ ϩⲣ̄ϣⲓⲣⲉ ϩⲱⲱ ϥ ⲟⲛ ⲙⲛ̄ ⲛⲉϥ ϩⲙ̄ϩⲁⲗ · ⲁ ⲩ ⲃⲱⲕ ⲁ ⲩ ⲟⲩⲱϣⲧ̄ ⲉϫⲙ̄ ⲡ ⲥⲱⲙⲁ ⲙ̄ ⲡ ⲉⲧ ⲟⲩⲁⲁⲃ · ⲉ ⲩ ⲣⲁϣⲉ ⲁⲩⲱ ⲁ ⲡ ϩⲣ̄ϣⲓⲣⲉ ⲙⲟⲩϣⲧ̄ ⲙ̄ ⲡ ⲙⲁ ⲛ̄ ⲙ̄ⲕⲟⲧⲕ̄ · ⲉ ϥ ⲣ̄ ϣⲡⲏⲣⲉ ⲙ̄ ⲡϥ̄ ⲥⲁ · ⲁⲩⲱ ⲁ ϥ ϭⲓⲛⲉ ⲙ̄ ⲡ ⲣⲱⲙⲉ ⲙ̄ ⲙⲁⲅⲟⲥ · ⲉ ϥ ⲥⲟⲛϩ̄ ⲉϩⲟⲩⲛ ⲉ ⲡⲉⲕ ϭⲗⲟϭ ⲙ̄ ⲡ ⲙⲁⲣⲧⲩⲣⲟⲥ · ⲛ̄ ⲑ ⲉ ⲛ̄ ⲟⲩ ϩⲟⲣ ⲉ ϥ ⲕⲟ : ⲛ̄ⲣⲟϥ · ⲁⲩⲱ ⲛⲧⲉⲣⲉ ϥ[ⲛⲁⲩ]ⲉ ⲡ ϩⲣ̄ϣⲓⲣⲉ · ⲁ ϥ ⲱϣ ⲉⲃⲟⲗ ϫⲉ ⲟⲩⲟⲓ ⲛⲁ ⲓ ⲱ̄ ⲡⲁ ϫⲥ̄ ⲛ̄ ⲥ ⲟⲛ · ⲁⲙⲟⲩ ⲛ ⲅ̄ ⲛⲁⲩ ⲉ ⲡⲁ ⲛⲟϭ ⲛ̄ ⲑⲃ̄ⲃⲓ̈ⲟ · ⲡⲉϫⲉ ⲡ ϩⲣ̄ϣⲓⲣⲉ ⲛⲁ ϥ ϫⲉ ⲛ̄ⲧⲟⲕ ⲉⲓ ⲉ ⲧⲱⲛ ⲙ̄ ⲡⲉⲓ ⲙⲁ · ⲡⲉϫⲉ ⲡ ⲙⲁⲅⲟⲥ ⲛⲁ ϥ · ϫⲉ ⲱ̄ ⲡⲁ ⲥⲟⲛ · ⲁ ⲥ ϣⲱⲡⲉ ⲛ̄ⲧⲉⲣⲉ ⲕ ⲃⲱⲕ ⲉⲃⲟⲗ ϩⲓⲧⲟⲟⲧ · ⲁ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ ⲉⲓ ϣⲁⲣⲟ ⲓ · ⲁ ϥ ϯ ⲛ̄ ⲟⲩⲭⲁⲙⲟⲥ ⲉ ⲉⲣⲟ ⲓ · ⲁ ϥ ⲉⲓⲛⲉ ⲙ̄ⲙⲟ ⲓ ⲁ ϥ ⲥⲟⲛϩ̄ ⲙ̄ⲙⲟ ⲓ ⲉϩⲟⲩⲛ · ⲉ ⲡⲉⲓ ⲙⲁ ⲛ̄ ⲙ̄ⲕⲟⲧⲕ̄ · ⲉ ⲩ ϣⲓ̈ⲡⲉ ⲛⲁ ⲓ · ⲛ̄ ⲧⲉⲩⲛⲟⲩ ⲁ ϥ ⲱϣ ⲉⲃⲟⲗ · ϫⲉ ⲃⲟⲏⲑⲉⲓ ⲉⲣⲟ ⲓ · ⲡⲁ ⲥⲟⲛ ⲙ̄ ⲙⲉⲣⲓⲧ · ϫⲉ ⲛ̄ ϩⲟⲥⲟⲛ ⲉⲓ ϣⲁϫⲉ ⲛⲙ̄ⲙⲁ ⲕ · ⲁ ⲡ ⲉⲧ ⲟⲩⲁⲁⲃ ϯ ⲛ̄ⲟⲩϣⲥ̄ ⲛ ⲁⲁⲥ ⲉ ϩⲟⲩⲛ ϩⲛ̄ ⲡ ⲁϩⲟ · ⲁ ⲓ ⲁⲥⲭⲩⲙⲟⲛⲉⲓ ⲉⲙⲁⲧⲉ · ⲡⲉϫⲁ ϥ ⲛⲁ ϥ ϫⲉ ⲟⲩ ⲙⲩⲥⲧⲏⲣⲓⲟⲛ ⲙ̄ⲡ ⲟⲩ ⲧⲁⲙⲟ ⲕ ⲉⲧⲃⲏⲏⲧ ϥ̄ · ϫⲉ ⲟⲩⲟⲛϩ︤ ϥ︥ ⲉⲃⲟⲗ · ⲉⲧⲃⲉ ⲟⲩ ⲉ ⲕ ⲛⲁ ϣⲓⲛⲉ ⲛ̄ⲥⲟϥ ⲉ ⲟⲩⲟⲛϩϥ̄ ⲉⲃⲟⲗ · ⲁⲩⲱ ⲛ̄ ⲧⲉⲩⲛⲟⲩ · ⲉⲓⲥ ⲟⲩ ⲇⲁⲓⲙⲱⲛⲓⲟⲛ ⲁ ϥ ϥⲟϭⲉ ⲉϫⲙ̄ ⲡ ⲣⲱⲙⲉ ⲙ̄ ⲙⲁⲅⲟⲥ · ⲁ ϥ ⲃⲱ[ⲗ ϥ̄] ⲉⲃⲟⲗ · ⲁ ϥ ϩⲓⲧⲉ ⲙ̄ⲙⲟ ϥ ϩⲓϫⲙ̄ ⲡ ⲕⲁϩ · ⲉ ϥ ⲱϣ ⲉⲃⲟⲗ · ϫⲉ ⲕⲁⲁ ⲧ ⲧⲁ ⲡⲁⲓ ⲇⲉⲩⲉ ⲙ̄ⲙⲟ ϥ · ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ ⲡ ⲉⲧ ⲟⲩⲉϩ ⲥⲁϩⲛⲉ ⲛⲁ ⲓ · ϫⲉ ϩⲉⲛ ⲛⲟϭ ⲛⲉ ⲛⲉ ⲃⲗⲁⲥⲫⲩⲙⲓⲁ ⲛ̄ⲧⲟϥ ⲁⲁ ⲩ ⲉ ⲡ ⲛⲟⲩⲧⲉ ⲛ̄ⲧ ⲁ ϥ ⲧⲁⲙⲓⲟ ϥ · ⲁⲩⲱ ⲉ ⲥ ⲟⲩ ⲥϩⲓⲙⲉ ⲟⲛ ⲁ ⲩ ⲇⲓ̈ ⲙⲱⲛⲓⲟⲛ ϩⲓⲧⲉ ϩⲁⲧⲙ̄ ⲡ ⲥⲱⲙⲁ ⲙ︤ⲙ︥ ⲡⲉⲧⲟⲩ ⲁ̄ⲃ · ⲁⲩⲱ ⲛ̄ ⲧⲉⲣ ⲟⲩ ⲕⲁ ⲧ ⲥⲩⲛⲁⲝⲓⲥ ⲉⲃⲟⲗ · ⲁ ⲡ ⲙⲏⲏϣⲉ ⲧⲏⲣ ϥ̄ ⲥⲱ ⲟⲩ ϩ ⲉ ⲛⲁ ⲩ ⲉ ⲑ ⲉ ⲛ ⲧⲁ ⲡ ⲉⲧ ⲟⲩⲁⲁⲃ ϩⲉⲃⲣⲓⲍⲉ ⲛ︤ ⲛ︥ⲇⲓⲙⲱⲛⲓⲟⲛ · ⲁⲩⲱ ⲁ ⲡ ⲁⲣⲭⲱⲛ ⲉⲓ ϩⲱⲱ ϥ ⲟⲛ ⲁ ϥ ϩⲙⲟⲟⲥ · ⲁ ⲧⲉⲥ ϩⲓⲙⲉ ⲉⲧ ⲟ ⲛ̄ ⲇⲓⲙⲱⲛⲓⲟⲛ ⲱϣ ⲉⲃⲟⲗ · ϫⲉ ⲱ̄ ϩⲉⲣⲙⲁⲡⲟⲗⲗⲟⲛ · ⲙⲛ̄▨̄ [....] ⲕⲁⲁ ⲩ ⲙ̄ ⲡ ⲉⲑ ⲟⲟⲩ ⲙ̄ ⲡⲉⲓ ⲣⲱⲙⲉ ⲙ̄ ⲙⲁⲅⲟⲥ · ϫⲉ ⲛ̄ⲧⲟϥ ⲣ̄ϩⲓⲕⲉⲧⲉⲕ ϣⲉⲉⲣⲉ · ⲁⲩⲱ ⲟⲛ ϯ ⲧⲉⲕ ϣⲉⲉⲣⲉ ⲙ̄ ⲡ ϩⲉⲣϣⲓⲣⲉ · ⲕⲁⲧⲁ ⲑ ⲉ ⲛ̄ⲧ ⲁ ⲩ ⲧⲁⲙⲟ ⲕ ϩⲙ̄ ⲡ ϩⲟⲣⲟⲙⲁ · ϫⲉ ⲛ ⲛⲧⲉ ⲛⲟⲩⲉⲓⲥ ⲧⲉⲕ ⲁⲥⲁⲙⲁⲧⲉ ⲙ̄ ⲡ ⲧⲁⲗ ϭⲟ · ⲁⲩⲱ ⲙ̄ⲡⲣ̄ ⲁⲙⲉⲗⲉⲓ ⲉ ϫⲓ ϩⲟ ⲛ̄ ⲛ̄ ⲧⲉⲕ ϣⲉⲉⲣⲉ ⲙ̄ ⲡ ϣⲏⲣⲉ ϣⲏⲙ · ϫⲉⲕ ⲟⲩ ϣⲟⲙⲛ︤ⲧ︥ ⲛ̄ ⲉⲃⲟⲧ ⲉⲧⲉ ⲟⲩⲛ̄ⲧⲁ ϥ ⲥⲟⲩ ⲙ̄ ⲡ ⲉⲓⲱⲧ ⲙ̄ ⲡ ϣⲏⲣⲉ ϣⲏⲙ · ⲁⲩⲱ ⲙⲛ︤ⲛ︥ⲥⲁ ⲛⲁⲓ ⲡⲉⲕ ϩⲏⲧ ⲛⲁ ⲉⲙⲧⲟⲛ · ⲧⲉϥ ⲥϩⲓⲙⲉ ⲇⲉ ⲁ ⲡⲉⲥ ϩⲏⲧ ⲥ ⲱⲣⲙ̄ ⲉⲃⲟⲗ · ⲉⲧⲃⲉ ⲛ ⲉⲧⲉ ⲥ ⲥⲱⲧⲙ̄ ⲉⲣⲟ ⲟⲩ ⲁⲩⲱ ⲉⲓⲥ ⲛ̄ ⲧⲉⲩⲛⲟⲩ .. ⲙⲁⲩ ⲁ ⲧⲉⲥ ϣⲉⲉⲣⲉ ⲗⲟ ⲉⲃⲟⲗ ϩⲛ̄ ⲧ ⲃⲁⲥⲁⲛⲟⲥ ϩⲱⲥ ⲙ̄ⲡⲉ ⲥ ϣⲟⲛⲉ ⲉ ⲡ ⲧⲏⲣ ϥ̄ · ⲁⲩⲱ ⲡⲉϫⲁ ⲥ ⲙ̄ ⲡ ⲙⲁⲅⲟⲥ ⲛ̄ϭⲓ ⲧⲉ ⲥϩⲓⲙⲉ · ⲉ ⲧⲣⲉ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ ϣⲁϫⲉ ⲛ̄ϩⲏⲧ ⲥ̄ · ϫⲉ ϫⲓⲛ ⲛ̄ ⲧⲉⲩⲛⲟⲩ ⲛ̄ⲛⲉ ⲕ ⲟⲩⲱϩ · ⲙⲛ̄ ⲛ̄ ⲣⲱⲙⲉ · ⲁⲗⲗⲁ ⲉⲕⲉ ⲡⲱⲧ : ⲛ̄ ⲧ ⲟⲩⲉⲓⲏ ⲉⲕⲉ ϣⲱⲡⲉ ⲉ ⲕⲁⲁⲥⲕⲉⲓ ⲙⲁⲩⲁⲁ ⲕ · ϩⲛ̄ ⲧⲩⲣⲏⲙⲟⲥ ϣⲁ ⲡⲉ ϩⲟⲟⲩ ⲙ̄ ⲡⲉⲕ ⲙⲟⲩ · ⲁⲩⲱ ⲁ ϥ ⲉⲡⲓ̈ ⲧⲓⲙⲁ ⲙ̄ ⲡⲉ ⲡⲛ̄ⲁ ⲉⲧ ⲛ̄ϩⲏⲧ ϥ̄ ⲁ ϥ ⲛⲟϫ ϥ̄ ⲉⲃⲟⲗ · ⲁ ⲧⲉϥ ϩⲟⲣⲁⲥⲓⲥ ⲥⲙⲓⲛⲉ ⲕⲁⲗⲱⲥ · ⲁⲩⲱ ⲁ ϥ ⲃⲱⲕ ⲉ ⲧ ⲉⲣⲏⲙⲟⲥ · ⲁ ϥ ⲁⲛⲁⲭⲱⲣⲉⲓ ϣⲁ ⲡⲉ ϩⲟⲟⲩ ⲙ̄ ⲡⲉϥ ⲙⲟⲩ · ⲛ̄ⲧⲉⲣⲉ ⲡⲉ ϩⲟⲟⲩ ⲙ̄ⲡϣⲁ ⲟⲩ ⲉⲓⲛⲉ ⲁϩⲉⲣⲙ ⲁⲡⲟⲗ[ⲗⲟⲛ ⲁ ϥ ⲁⲗⲉ] ⲛⲉϥ [ⲧⲃ̄]ⲛⲟⲟⲩⲉ · ⲙⲛ̄ ⲧⲉϥ ⲥϩⲓⲙⲉ · ⲙⲛ̄ ⲧⲉϥ ϣⲉⲉⲣⲉ · ⲙⲛ̄ ⲛⲉϥ ϩⲙ̄ϩⲁⲗ · ⲁⲩⲱ ⲡ ϩⲣ̄ϣⲓⲣⲉ ⲙⲛ̄ ⲛⲉϥ ϩⲙ̄ϩⲁⲗ · ⲁ ⲩ ⲉⲓ ⲉ ⲧⲉⲩ ⲡⲟⲗⲓⲥ · ⲁⲩⲱ ⲁ ⲡ ⲁⲣⲭⲱⲛ ⲡⲁⲣⲁⲅⲅⲉⲗⲉⲓ ⲛ̄ ⲧⲉϥ ⲥϩⲓⲙⲉ · ⲛ̄ ϩⲱⲃ ⲛⲓⲙ ⲛ̄ ⲧⲁ ⲡ ⲉⲧ ⲟⲩⲁⲁⲃ ϫⲟⲟ ⲩ ⲛⲁ ϥ · ϩⲙ̄ ⲡ ϩⲟⲣⲟⲙⲁ · ⲛ̄ⲧⲉⲣⲉ ⲧⲉϥ ⲥϩⲓⲙⲉ ⲉⲓⲙⲉ ϫⲉ ⲕⲁⲧⲁ ⲑ ⲉ ⲛ̄ⲧ ⲁ ⲡ ⲁⲣⲭⲱⲛ ϫⲱ ⲉⲣⲟ ⲥ ⲙ̄ ⲡ ϩⲟⲣⲟⲙⲁ · ϯ ⲟⲛ ⲧⲉ ⲑ ⲉ ⲛ̄ⲧ ⲁ ⲡ ⲡ ⲉⲧ ⲟⲩⲁⲁⲃ ϫⲟⲟ ⲥ · ϩⲛ̄ ⲧⲁⲡⲣⲟ ⲛ̄ ⲧⲉ ⲥϩⲓⲙⲉ · ⲉⲧ ⲟ ⲛ̄ ⲇⲁⲓⲙⲟⲛⲓ̈ⲟⲛ · ⲛ̄ⲧⲉⲣⲉ ⲡ ⲗⲁⲟⲥ ⲇⲉ ⲥⲱⲧⲙ̄ ⲁ ⲩ ⲟⲩ ⲛⲟϭ ⲛ̄ⲧⲱⲧ ⲛ̄ ϩⲏⲧ ϣⲱⲡⲉ ϩⲛ̄ ⲧⲉⲩ ⲙⲏⲏⲧⲉ ⲁ ⲩ ⲧⲛ̄ ⲛⲟⲟⲩ ⲁ ⲩ [....] ⲁⲩⲱ ⲙⲁ ⲩ ⲥⲱ ⲛⲙ̄ ⲛ ⲁϥ ⲁ ⲩ ⲧⲁⲙⲟ ϥ ϫⲉ ϥⲓ ⲡ ⲕ̄ⲣⲟⲟⲩϣ ⲛ̄ ⲧⲛ̄ ⲉⲓⲣⲉ ⲛ̄ ⲧ ϣⲉⲗⲉⲉⲧ ⲕⲁⲧⲁ ⲑ ⲉ ⲛⲧ ⲁ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ ϫⲟⲟ ⲥ ⲛⲁ ⲛ · ⲁⲩⲱ ⲛ̄ⲧⲉⲣⲉ ϥ̄ ⲥⲱⲧⲙ̄ ⲉ ⲛⲁⲓ · ⲛ̄ϭⲓ ⲡ ϩⲉⲣϣⲓⲣⲉ ⲁ ϥ ⲣⲁϣⲉ ⲉⲙⲁⲧⲉ · ⲁⲩⲱ ⲛ̄ⲧⲉⲣⲉ ⲡ ⲇⲓⲡ ⲛⲟⲛ ϫⲱⲕ ⲉⲃⲟⲗ ⲁ ⲡ ϩⲣ̄ϣⲓ̈ⲣⲉ ⲃⲱⲕ ⲉ ⲡⲉϥ ⲏⲓ · ⲁ ϥ ϫⲱ ⲛ̄ ϩⲟⲃ ⲛⲓⲙ ⲉ ⲡⲉϥ ⲓ̈ⲱⲧ · ⲁⲩⲱ ⲁ ⲡⲉϥ ⲉⲓⲱⲧ ⲣⲁϣⲉ ⲉ ⲡⲉ ϩⲟⲩⲟ · ϣⲟⲣⲡ̄ ⲇⲉ ⲛ̄ⲧⲉⲣⲉ ϥ ϣⲱⲡⲉ · ⲁ ⲡ ⲉⲓⲱⲧ ⲙ̄ ⲡ ϩⲣ̄ϣⲓⲣⲉ ⲥⲱⲟⲩϩ · ⲛ̄ ⲛⲟϭ ⲧⲏⲣ ⲟⲩ ⲛ̄ ⲧ ⲡⲟⲗⲓⲥ ⲙ̄ ⲡ ⲗⲟⲩ ⲥⲓ̈ⲟⲥ · ⲁ ⲩ ⲉⲓ ⲉⲣⲙ ⲡ ⲏⲓ ⲛ̄ ⲡ ⲕⲩⲣⲓⲥ ϩⲉⲣⲙⲁⲡⲟⲗⲗⲟⲛ · ⲁⲩⲱ ⲁ ⲩ ϣⲁϫⲉ ⲛⲙ̄ⲙⲁ ϥ ⲉⲧⲃⲉ ⲧⲉϥ ϣⲉⲉⲣⲉ · ⲁⲩⲱ ⲁ ⲩ ⲧⲱⲧⲉ ⲛⲉⲩ ⲉⲣⲏⲩ ⲁⲩⲱ ⲁ ⲩ ϯ ⲛⲁ ⲥ ⲛ̄ ⲟⲩ ⲙⲏⲏϣⲉ ⲛ̄ⲟⲩⲃ ϩⲓ ϩⲁⲧ · ⲁⲩⲱ ⲟⲩⲁϣ ⲓ ⲛ̄ ⲕⲟⲥⲙⲏⲥⲓⲥ · ⲁⲩⲱ ϩⲉⲛ ϩⲙ̄ϩⲁⲗ ⲛ̄ ϩⲟⲟⲩⲧ · ⲙⲛ̄ ϩⲉⲛ ϩⲙ̄ϩⲁⲗ ⲛ̄ ⲥϩⲓⲙⲉ · ⲙⲛ̄ ϩⲉⲛ : ⲟⲩⲁ̄ⲗ ⲛ̄ ⲣⲉϥ ⲡⲗⲉⲁ : ϩⲛ̄ ⲑⲁⲗⲗⲁⲥⲥⲁ ⲁⲩⲱ ⲁ ⲩ ⲉⲓⲛⲉ ⲛ̄ ϩⲉⲛ ⲇⲩ ⲙⲱⲧⲏⲥ · ⲙⲛ̄ ϩⲉⲛ ⲃⲟⲩⲛⲁⲧⲱⲣ · ⲙⲛ̄ ϩⲉⲛ ⲛ̄ⲟⲣⲕⲟⲛⲓⲥⲧⲏⲥ · ⲁⲩⲱ ⲛ̄ ϩⲉⲛ ⲙⲓ̈ⲙⲁⲣⲓ̈ⲟⲛ · ⲙⲛ̄ ϩⲉⲛ ϣⲟⲉⲓϫ · ⲙⲛ̄ ϩⲉⲛ ⲕⲓⲛⲏⲕⲟⲛ · ⲁ ⲩ ⲉⲓⲣⲉ ⲛ̄ ⲧ ϣⲉⲗⲉ̄ⲧ ϩⲛ̄ ⲟⲩ ⲛⲟϭ ⲙ̄ ⲙⲛ︤ⲧ︥ ⲗⲁⲙ ⲡⲣⲟⲥ · ⲁⲩⲱ ⲙⲛ︤ⲛ︥ⲥⲁ ⲕⲉ ϩⲉⲃⲇⲟⲙⲁⲥ · ⲁ ⲩ ⲧⲱϩⲙ̄ ⲛ̄ ⲟⲩ ⲙⲏⲏϣⲉ : ⲙ̄ ⲡⲗⲟⲩⲥⲓⲟⲥ · ⲙⲛ̄ ⲟⲩ ⲙⲏⲏϣⲉ ⲛ̄ ⲁⲣⲭⲱⲛ · ⲁ ⲩ ⲉⲓⲣⲉ ⲛ̄ ⲧ ϣⲉⲗⲉⲉⲧ ϩⲛ̄ ⲟⲩ ⲛⲟϭ ⲙ̄ⲙⲛ︤ⲧ︥ⲉ ⲡⲓⲅⲏⲥ · ⲁⲩⲱ ⲁ ⲩ ⲣⲁϣⲉ ⲉⲙⲁⲧⲉ · ⲁⲩⲱ ⲙ̄ ⲡ ϩⲟⲩⲛ ⲛ̄ ϣⲟⲙ̄ⲧ ⲛ̄ ⲉⲃⲟⲧ · ⲙⲛ︤ⲛ︥ⲥⲁ ⲧ ϣⲉⲗⲉⲉⲧ · ⲁ ϥ ⲙⲟⲩ ⲛϭⲓ ⲡ ⲉⲓⲱⲧ ⲙ̄ ⲡ ϣⲏⲣⲉ ϣⲏⲙ · ϩⲛ̄ ⲟⲩ ⲙⲛ︤ⲧ︥ ϩⲗ̄ⲗⲟ ⲉ ⲥⲕⲟⲩⲱ · ⲁⲩⲱ ⲛ̄ⲧⲉⲣⲉ ⲛⲉⲓ ϩⲟⲟⲩ ⲙ̄ ⲡⲉϥ ϩⲏⲃⲉ ϫⲱⲕ ⲉⲃⲟⲗ · ⲁ ⲡ ϩⲣ̄ϣⲓⲣⲉ ϫⲓ ⲙ̄ ⲡⲉϥ ⲛⲟⲩⲃ · ⲙⲛ̄ ⲡⲉϥ ϩⲏⲧ · ⲙⲛ̄ ⲡⲉϥ ⲁⲡⲟⲥⲕⲉⲩⲉ ⲧⲏⲣ ⲥ̄ · ⲁⲩⲱ ⲛⲉϥ ϩⲙ̄ϩⲁⲗ · ⲁ ϥ ⲛ̄ⲧ ⲟⲩ ⲉ ⲡ ⲏⲓ̈ ⲙ̄ⲡⲉ ϥ ϣ ⲟⲙ · ⲁ ⲩ ϭⲱ ⲙⲛ̄ ⲛⲉⲩ ⲉⲣⲏⲩ ϣⲁ ⲡⲉ ϩⲟⲟⲩ ⲙ̄ ⲡⲉⲩ ⲙⲟⲩ · ⲁⲩⲱ ⲉ ⲩ ⲛⲏⲩ ⲕⲁⲧⲁ ⲣⲟⲙⲡⲉ ⲉ ⲡ ⲧⲟⲡⲟⲥ ⲙ̄ ⲡ ϩⲁⲅⲓⲟⲥ ⲙⲉⲣⲕⲟⲩ ⲣⲓⲟⲥ · ϩⲙ̄ ⲡⲉϥ ϣⲁ ⲉⲧ ⲟⲩⲁⲁⲃ · ⲉ ⲩ ϣⲗⲏⲗ ⲉ ⲩ ⲉⲩⲭⲁⲣⲓ ⲥⲧⲟⲩ ⲙ̄ ⲡ ⲛⲟⲩⲧⲉ ⲡⲁⲛⲉⲛⲟϭ ⲛ̄ ϭⲟⲙ · ⲁ ⲧⲉⲧⲛ̄ ⲛⲁⲩ ⲁⲩⲱ ⲛⲁ ⲙⲉⲣⲁⲧⲉ · ⲉ ⲛⲉⲓ ⲛⲟϭ ⲛ̄ ϩⲙⲟⲧ ⲉⲧⲉⲣⲉ ⲡ ⲛⲟⲩⲧⲉ ⲉⲓⲣⲉ ⲙ̄ⲙⲟ ⲟⲩ · ⲙⲛ̄ ⲛⲉϥ ⲥⲟⲧⲡ̄ ⲕⲁⲧⲁⲅⲉⲣⲟⲥ · ϯ ⲟⲩⲱϣ ⲙⲛ̄ ⲱ̄ ⲡ ⲗⲁⲟⲥ ⲙ̄ ⲙⲁⲓ ⲛⲟⲩⲧⲉ ⲉ ϫⲓ ϩⲉⲛ ⲕⲟⲩⲓ ⲉⲣⲱ ⲧⲛ̄ · ⲁⲗⲗⲁ ϯ ⲥⲟⲟⲩⲛ ϫⲉ ⲙⲛ̄ ϭⲟⲙ : ⲛ̄ ⲗⲁⲁⲩ ⲉ ϭⲙ̄ ⲡ ϫⲱⲕ ⲛ︤ ⲛ︥ ϭⲟⲙ ⲛ̄ ⲛ ⲉⲧ ⲟⲩⲁⲁⲃ : ⲙⲁⲗⲓⲥⲧⲁ ⲡ ⲙⲁⲣⲧⲩⲣⲟⲥ ⲡ ϩⲁⲅⲓⲟⲥ ⲙⲉⲣ ⲕⲟⲩⲣⲓⲟⲥ · ⲁⲩⲱ ⲟⲛ ϫⲉ ⲛⲁⲛⲟⲩ ⲡ ϣⲓ ϩⲛ̄ ϩⲱⲃ ⲛⲓⲙ · ⲱ̄ ⲛⲁⲓⲧⲟⲩ ⲛ̄ ⲛ̄ ⲟⲩⲟⲛ ⲛⲓⲙ ⲉⲧ ⲱϣ
2	0	sText1	Ⲧ ⲘⲀⲢⲦⲨⲢⲒⲀ Ⲛ Ⲫ ⲀⲄⲒⲞⲤ ⲘⲈⲢⲔⲞⲨⲢⲒⲞⲤ ⲠⲈ ⲤⲦⲢⲀⲦⲎⲖⲀⲦⲎⲤ ⲀⲨⲰ Ⲡ ⲘⲀⲢⲦⲨⲢⲞⲤ ⲈⲦ ⲞⲨⲀⲀⲂ Ⲙ̄ ⲠⲈ Ⲭ︦Ⲥ︦ Ⲛ̄Ⲧ Ⲁ Ϥ ϪⲞⲔ Ⲥ̄ ⲈⲂⲞⲖ ϨⲢⲀⲒ ϨⲘ̄ Ⲡ ⲞⲞⲨ Ⲛ̄ ϨⲞⲞⲨ ⲈⲦⲈ ⲠⲈⲒ ⲠⲈ ⲤⲞⲨ ϪⲞⲦⲈ Ⲙ̄ Ⲡ ⲈⲂⲞⲦ Ⲁ Ⲑ ⲰⲢ ϨⲚ̄ ⲞⲨ ⲈⲒ ⲢⲎⲚⲎ Ϥ︦Ⲑ · Ϩⲙ̄ ⲡⲉ ⲟⲩⲟⲉⲓϣ ⲛ̄ ⲇⲉⲕⲓⲟⲥ ⲙⲛ̄ ⲟⲩ ⲁⲗⲉⲣⲓⲁⲛⲟⲥ ⲉ ⲩ ⲟ ⲛ︦ ⲣ︦ⲣⲟ ϩⲛ̄ ⲧ ⲛⲟϭ ⲙ̄ ⲡⲟⲗⲓⲥ ϩⲣⲱⲙⲏ · ⲁ ⲩ ⲕⲱ ⲉϩⲣⲁⲓ ⲛ̄ ⲟⲩ ⲇⲓⲁⲧⲁⲅⲙⲁ ⲙⲛ̄ ⲟⲩ ϣⲟϫⲛⲉ ⲛ̄ ⲟⲩⲱⲧ ϩⲱⲥⲧⲉ ⲉ ⲧⲣⲉ ⲟⲩⲟⲛ ⲛⲓⲙ ϩⲙ̄ ⲙⲁ ⲛⲓⲙ · ⲑⲩⲥⲓⲁⲍⲉ ⲛ̄ ⲛ̄ ⲛⲟⲩⲧⲉ ⲛ̄ ⲥⲉ ‐ ⲟⲩⲱⲧⲛ̄ ⲛⲁ ⲩ ⲉⲃⲟⲗ · ⲁⲩⲱ ⲁ ⲩ ⲙⲟⲩⲧⲉ ⲉⲛ̄ⲥⲩⲅⲕⲗⲏϯⲕⲟⲥ ⲧⲏⲣ ⲟⲩ · ⲁ ⲩ ⲕⲱ ⲛⲁ ⲩ ⲉϩⲣⲁⲓ ⲛ̄ ⲛ ⲉⲛ̄ⲧ ⲁ ⲩ ⲙⲉⲉⲩⲉ ⲉ ⲣⲟ ⲟⲩ ϩⲙ̄ ⲡⲉⲓ ϣⲟϫⲛⲉ ⲛ̄ ⲟⲩⲱⲧ · ⲁⲩⲱ ⲁ ⲩ ϩⲉ ⲉⲣⲟ ⲟⲩ ⲉⲩ ⲟ ⲛ̄ ⲟⲩ ϩⲏⲧ ⲛ̄ ⲟⲩⲱⲧ ⲛⲙ̄ⲙⲁ ⲩ ⲁ ⲩ ⲣⲁϣⲉ ⲉⲙⲁⲧⲉ ⲉ ⲩ ϫⲱ ⲙ̄ⲙⲟ ⲥ ϫⲉ ⲧⲛ̄ ϣⲡ̄ ϩⲙⲟⲧ ⲛ̄ ⲧⲛ̄ ⲛ̄ ⲛⲟⲩⲧⲉ ⲛ̄ ⲁⲧ ⲙⲟⲩ ⲛⲁⲓ ⲛ̄ⲧ ⲁ ⲩ ϭⲱⲗⲡ̄ ⲉⲃⲟⲗ · ⲛ̄ ⲧⲉⲓ ⲅⲛⲱⲙⲏ ⲛ̄ ⲟⲩⲱⲧ · ⲁⲩⲱ ϩⲛ̄ ⲧⲉⲓ ⲟⲩⲛⲟⲩ ⲉⲧ ⲙ̄ⲙⲁⲩ · ⲁ ⲩ ⲟⲩⲉϩ ⲥⲁϩⲛⲉ ⲉ ⲕⲱ ⲉϩⲣⲁⲓ ⲛ̄ ⲟⲩ ⲇⲟⲅⲙⲁ ⲉ ϥ ⲥⲏϩ ⲛ̄ ⲧⲉⲓ ϩⲉ ϩⲛ̄ ⲟⲩ ⲥϩⲁⲓ ⲛ̄ⲧⲉ ⲡ ⲣ̄ⲣⲟ ⲉ ϥ ⲥⲏϩ ⲙ̄ ⲡⲉⲓ ⲧⲩⲡⲟⲥ :ⲻ ⲇⲉⲕⲓⲟⲥ ⲙⲛ̄ ⲟⲩ ⲁⲗⲉⲣⲓⲁⲛⲟⲥ ⲛ︦ ⲣ︦ ⲣⲱⲟⲩ ⲛ̄ ⲁⲩⲧⲱⲕⲣⲁⲧⲱⲣ ⲁⲩⲱ ⲛ̄ ⲉⲩⲥⲉⲃⲏⲥ · ⲙⲛ̄ ⲛ̄ ⲥⲩⲅ ⲕⲗⲏϯⲅⲟⲥ ⲧⲏⲣ ⲟⲩ ⲛ̄ ϩⲣⲱⲙⲏ · ⲉ ⲩ ⲥϩⲁⲓ̈ ⲛ̄ ⲛ ⲉⲧ ⲟⲩⲏⲏϩ ϩⲙ̄ ⲙⲁ ⲛⲓⲙ · ⲁ ⲛ ⲟⲡ ϥ̄ ϫⲉ ⲟⲩ ⲁⲛⲁⲅⲕⲁⲓⲟⲛ ⲡⲉ ⲉⲧ ⲣ ⲛ̄ ⲧⲁ ⲙⲱ ⲧⲛ̄ · ⲉ ⲛ ⲉⲧⲉⲣⲁⲛⲁ ⲛ ⲙ̄ ⲡⲛ̄ ⲙ̄ⲧⲟ ⲉⲃⲟⲗ · Ⲉⲡⲉⲓⲇⲏ ϩⲁ ⲑ ⲏ Ⲛ̄ ⲟⲩ ⲛⲟϭ ⲛ̄ ⲟⲩ ⲟⲉⲓⲉⲓϣ ⲁ ⲛ ϩⲉ ⲉⲣⲟ ⲥ · ϫⲉ ⲛ̄ ⲛⲟⲩⲧⲉ ⲛ̄ ⲛⲉⲛ ⲉⲓⲟⲟⲧⲉ ⲉⲧ ⲧⲁϩⲟ ⲉⲣⲁⲧ ⲥ̄ · ⲛ̄ ⲧⲛ̄ ⲙⲛ︦ⲧ︦ ⲉⲣⲟ · ⲁⲩⲱ ⲉⲧ ⲭⲁⲣⲓⲍⲉ ⲙ̄ ⲡ ⲉⲧ ⲛⲁⲛⲟⲩ ϥ ⲛ̄ ⲟⲩⲟⲛ ⲛⲓⲙ · ⲉⲧ ϩⲁ ⲡⲉⲛ ⲁ ⲙⲁϩⲧⲉ · ⲉ ⲛ ⲥⲟⲟⲩⲛ ⲛ̄ ⲛⲉⲩ ⲙⲛ︦ⲧ︦ ⲣⲉϥ ⲣ̄ ⲡⲉⲛ ⲛⲁⲛⲟⲩ ϥ · ⲙⲛ̄ ⲛⲉⲩ ⲇⲱⲣⲉⲁ · ⲕⲁⲧⲁ ⲑ ⲉ ⲛ̄ⲧ ⲁ ⲩ ϫⲟⲟ ⲥ ⲙⲁⲗⲗⲟⲛ ⲇⲉ ⲁ ⲛ ⲁⲡⲟⲗⲁⲩⲉ ⲙ̄ ⲡⲉ ϫⲣⲟ ⲉⲃⲟⲗ ϩⲓⲧⲟⲟⲧ ⲟⲩ ⲉϫⲛ̄ ⲛ̄ ϩⲉⲑⲛⲟⲥ ⲧⲏⲣ ⲟⲩ :ⲻ ⲟⲩ ⲙⲟⲛⲟⲛ ⲇⲉ ⲁⲗⲗⲁ ⲁ ⲩ ⲭⲱⲣⲏⲅⲉⲓ ⲛⲁ ⲛ ⲛ̄ ϩⲉⲛ ⲕⲁⲣⲡⲟⲥ ⲉ ⲩ ⲟϣ ϩⲓ̈ⲧⲛ̄ ⲧⲉ ⲕⲣⲁⲥⲓⲥ ⲙ̄ ⲡ ⲁⲏⲣ · ⲉⲧⲃⲉ Ⲡⲁⲓ ⲁ ⲛ ⲕⲱ ⲉϩⲣⲁⲓ ⲙ̄ ⲡⲓ ⲇⲟⲅⲙⲁ ⲛ̄ ⲟⲩ ϣⲟϫⲛⲉ ⲛ̄ ⲟⲩⲱⲧ ⲁⲛⲟⲛ ⲙⲛ̄ ⲛ̄ ⲥⲩⲅⲕⲗⲏϯⲕⲟⲥ ⲧⲏⲣ ⲟⲩ ϩⲛ̄ ⲟⲩ ⲛⲟϭ ⲛ̄ ⲥⲡⲟⲩⲇⲏ ϩⲱⲥⲧⲉ ⲉ ⲧⲣⲉ ⲟⲩⲟⲛ ⲛⲓⲙ ϩⲙ̄ ⲙⲁ ⲛⲓⲙ · ⲛ̄ ⲣⲙ̄ ϩⲉ ⲙⲛ̄ ⲛ̄ ϩⲙ̄ϩⲁⲗ · ⲙ̄ ⲙⲁⲧⲟⲓ ⲙⲛ̄ ⲙ̄ ⲡⲁⲅⲁⲛⲟⲥ ⲉ ⲧⲣⲉ ⲩ ⲉⲓⲛⲉ ⲉϩⲟⲩⲛ · ⲛ̄ ϩⲉⲛ ⲑⲩⲥⲓⲁ · ⲛ̄ ⲛ̄ ⲛⲟⲩⲧⲉ ⲛ̄ ⲥⲉ ⲟⲩⲱⲧⲛ̄ ⲛⲁ ⲩ ⲉⲃⲟⲗ · ϩⲉⲛ ⲧⲱⲃϩ̄ · ⲙⲛ̄ ϩⲉⲛ ⲥⲟⲡⲥⲡ̄ · ⲣ̄ϣⲁⲛ ⲟⲩⲁ ⲇⲉ ϩⲓⲧⲟⲟⲧ ϥ̄ ⲉⲧ ⲥ̄ⲧⲟ ⲉⲃⲟⲗ ⲙ̄ ⲡⲛ̄ⲧⲟⲅⲙⲁ ⲉⲧ ⲟⲩⲁⲁⲃ ⲛ̄ⲧ ⲁ ⲛ ⲕⲉⲗⲉⲩⲉ ⲙ̄ⲙⲟ ϥ ϩⲛ̄ ⲟⲩ ϣⲟϫⲛⲉ ⲛ̄ ⲟⲩⲱⲧ · ⲡⲉⲛ ⲕⲣⲁⲧⲟⲥ ⲕⲉⲗⲉⲩⲉ ⲉ ⲉⲧ ⲡ̄ ⲡⲁⲓ̈ ⲛ̄ ⲧⲉⲓ ⲙⲉⲓ̈ⲛⲉ ⲉϩⲟⲩⲛ · ⲉⲩ ⲉ ϣⲧⲉⲕⲟ ⲛ̄ ⲕⲁⲕⲉ ⲛ̄ ⲥⲉ ⲡⲁⲣⲁⲇⲓⲇⲟⲩ ⲙ̄ⲙⲟ ϥ ⲛ̄ ϩⲉⲛ ⲃⲁⲥⲁⲛⲟⲥ ⲉ ⲩ ⲛⲁϣⲧ̄ · ⲡ ⲉⲧ ⲛⲁ ⲥⲱⲧⲙ̄ ⲇⲉ ⲛⲥⲁ ⲡⲉⲛ ⲡⲣⲟⲥ ⲧⲁⲅⲙⲁ ϥ ⲛⲁ ϫⲓ ⲉⲃⲟⲗ ϩⲓⲧⲟⲟⲧ ⲛ̄ ⲛ̄ ⲟⲩ ⲛⲟϭ ⲛ̄ ⲧⲁⲓⲟ · ⲉϥϣⲁⲛ ⲣ̄ ⲁⲧ ⲥⲱⲧⲙ̄ ⲇⲉ ⲛ̄ⲥⲱ ⲛ ⲙⲛ̄ ⲡⲉⲛⲧⲟⲅⲙⲁ ⲉⲩⲉ ⲡⲁⲣⲁⲇⲓⲇⲟⲩ ⲙ̄ⲙⲟ ϥ ⲛ̄ ϯ ϯⲙⲟⲣⲓⲁ ⲛ̄ ⲧ ⲥⲏϥⲉ · ⲏ ⲙ̄ ⲙⲟⲩ ⲛ̄ ⲉⲓⲟⲟⲩⲉ · Ⲏ ⲛ̄ ⲥⲉ ⲧⲁⲁ ϥ ⲛ̄ ϩⲣⲉ ⲛ̄ ⲛⲉ ⲑⲏⲣⲓⲟⲛ ⲙⲛ̄ ⲛ̄ ϩⲁ ⲗⲁⲧⲉ · ⲛ̄ ϩⲟⲩⲟ ⲇⲉ ⲛⲉ ⲭⲣⲓⲥϯⲁⲛⲟⲥ ⲉⲩⲉ ϣⲱⲡⲉ ϩⲁ ϯ ⲁⲡⲟ ⲫⲁⲥⲓⲥ ⲛ̄ ⲧⲉⲓ ⲙⲓ̈ⲛⲉ · Ⲛ ⲉⲧ ⲛⲁ ⲥⲱⲧⲙ̄ ⲇⲉ ϩⲱ ⲟⲩ ⲛ̄ⲥⲁ ⲡⲉⲛ ⲇⲟⲅⲙⲁ ⲉϥⲉ ϣⲱⲡⲉ ⲉ ϥ ⲟⲛ︤ϩ︥ ϩⲛ̄ ⲟⲩ ⲙⲛ︤ⲧ︥ ⲙⲁⲕⲁⲣⲓⲟⲥ · Ⲛ̄ⲧⲉⲣ ⲟⲩ Ⲧⲱϭⲉ ⲇⲉ ⲉⲃⲟⲗ ⲙ̄ ⲡⲉ ⲡⲣⲟⲥⲧⲁⲅⲙⲁ ⲙ̄ ⲡ ⲣ︤ⲣⲟ · ⲁ ⲧ ⲡⲟⲗⲓⲥ ⲧⲏⲣ ⲥ̄ ϩⲣⲱⲙⲏ ⲙⲟⲩϩ ⲛ̄ ϣⲧⲟⲣⲧⲣ̄ ⲟⲓϩⲟⲧⲉ ⲟⲩ ⲙⲟⲛⲟⲛ ⲇⲉ ⲁⲗⲗⲁ ⲛ̄ ⲕⲉ ⲡⲟⲗⲓ̈ⲥ ⲧⲏⲣ ⲟⲩ ⲁ ⲩ ϣⲧⲟⲣⲧⲣ̄ · ⲉⲃⲟⲗ ϫⲉ ⲁ ⲩ ⲧⲛ̄ⲛⲟⲟⲩ ϣⲁⲣⲟ ⲟⲩ ⲙ̄ ⲡⲉⲓ ⲇⲓⲁⲧⲁⲅⲙⲁ ⲛ̄ ⲟⲩⲱⲧ · ⲛ̄ ⲁⲣⲭⲱⲛ ⲇⲉ ⲕⲁⲧⲁ ⲡⲟⲗⲓⲥ ⲁ ⲩ ⲟⲩⲉϩ ⲥⲁϩⲛⲉ ⲛ ⲙ̄ ⲙⲏⲏϣⲉ · ⲉ ⲧⲣⲉ ⲩ ϫⲱⲕ ⲉⲃⲟⲗ ⲛ̄ ⲛ ⲉ ⲛⲧ ⲁ ⲩ ⲟⲩⲉϩ ⲥⲁϩⲛⲉ ⲙ̄ⲙⲟ ⲟⲩ ⲛⲁ ⲩ ϩⲛ̄ ⲟⲩ ϭⲉⲡⲏ :ⲻ ⲁ ⲥ ϣⲱⲡⲉ ⲇⲉ ϩⲙ̄ ⲡⲉ ⲟⲩⲟⲉⲓϣ ⲉⲧ ⲙ̄ⲙⲁⲩ ⲁ ⲩ ⲡⲟⲗⲩⲙⲟⲥ ⲧⲱⲟⲩⲛ ⲉϫⲛ̄ ⲛⲉ ϩⲣⲱⲙⲁⲓⲟⲥ · ⲉⲃⲟⲗ ϩⲓⲧⲛ̄ ⲛ̄ ⲃⲁⲣⲃⲁⲣⲟⲥ · ⲉ ⲩ ⲧⲣⲉ ⲡⲉⲩ ⲁⲩⲉⲓⲛ ϣⲟⲃⲉ · ⲁ ⲩ ⲥⲟⲃⲧⲉ ϩⲱ ⲟⲩ ⲙ̄ ⲡⲉⲩ ⲥⲧⲣⲁ ⲧⲓⲩⲙⲁ · ⲉ ⲧⲣⲉ ⲩ ⲡⲟⲗⲉⲙⲉⲓ ⲛⲙ̄ⲙⲁ ⲩ · ⲁⲩⲱ ⲁ ⲩ ⲟⲩⲉϩ‐ ⲥⲁϩⲛⲉ ⲉ ⲧⲣⲉ ⲛⲁⲣⲩⲑⲙⲟⲥ ⲕⲁⲧⲁ ⲙⲁ ⲁⲩⲱ ⲕⲁⲧⲁ ⲡⲟⲗⲓⲥ · ⲉⲓ ⲛ̄ ⲥⲉ ϯ ⲧⲟⲟⲧ ⲟⲩ ⲛⲙ̄ⲙⲁ ⲩ · ⲛ̄ⲧⲉⲣ ⲟⲩ ⲉⲓ̈ ⲇⲉ ϩⲛ̄ ⲧ ⲟⲩⲉⲓ ⲧ ⲟⲩⲉⲓ ⲛ̄ ⲙ̄ ⲡⲟⲗⲓⲥ · ⲉ ⲩ ⲥⲃ̄ⲧⲱⲧ ϩⲛ̄ ⲟⲩ ⲥⲡⲟⲩⲇⲏ · Ⲁ ϥ ⲉⲓ ϩⲱⲱ ϥ ⲛ̄ϭⲓ ⲡⲁⲣⲩⲑⲙⲟⲥ ⲛ̄ⲛⲉ ⲧⲟⲩ ⲙⲟⲩⲧⲉ ⲉⲣⲟ ⲟⲩ ϫⲉ ⲙⲁⲣⲧⲩⲥⲓⲟⲛ · ⲛ ⲉⲧ ϣⲟⲟⲡ ϩⲛ̄ ⲧ ϣⲟⲣⲡ̄ ⲛ̄ ϩⲁⲣⲙⲉⲛⲓⲁ · ⲉ ⲩ ϩⲁⲣⲁⲧ ϥ̄ ⲛ̄ ⲟⲩ ⲧⲣⲓⲃⲟⲩⲛⲟⲥ · ⲉ ⲡⲉϥ ⲣⲁⲛ ⲡⲉ ⲥⲁⲣⲇⲟⲛⲓ ⲕⲟⲥ :ⲻ Ⲇⲉⲕⲓⲟⲥ ⲇⲉ ⲁ ϥ ⲉⲓ ⲉⲃⲟⲗ ⲉ ⲡ ⲡⲟⲗⲩⲙⲟⲥ · ⲟⲩ ⲁ ⲗⲉⲣⲓⲁⲛⲟⲥ ⲇⲉ ⲁ ϥ ϭⲱ ϩⲛ̄ ϩⲣⲱⲙⲏ · ⲉ ϥ ⲇⲓⲟⲓⲕⲉⲓ ⲛ̄ ⲛⲉ ϩⲃⲏⲩⲉ ⲛ̄ ⲧ ⲙⲛ︦ⲧ︦ ⲉⲣⲟ · ⲡ ⲡⲟⲗⲩⲙⲟⲥ ⲇⲉ Ⲁ ϥ ⲧⲁϫⲣⲟ ϩⲛ̄ ⲧ ⲙⲏⲏⲧⲉ ⲛ̄ ⲛ̄ ⲃⲁⲣⲃⲁⲣⲟⲥ · ⲙⲛ̄ ⲛⲉ ϩⲣⲱⲙⲁⲓⲟⲥ · ⲁ ⲩ ⲁϩⲉ ⲣⲁⲧ ⲟⲩ ⲟⲩⲃⲉ ⲛⲉⲩ ⲉⲣⲏⲩ · ⲛ̄ⲧⲉⲣ ⲟⲩ ⲙⲟⲩⲛ ⲇⲉ ⲉ ⲃⲟⲗ ⲛ̄ ⲧⲉⲓ ϩⲉ · ⲛ̄ ⲟⲩ ⲙⲏⲏϣⲉ ⲛ̄ ϩⲟⲟⲩ :ⲻ ⲟⲩⲁ ⲇⲉ ϩⲙ̄ ⲡⲁⲣⲩⲑⲙⲟⲥ ⲛ̄ ⲛⲉ ⲉⲧ ⲟⲩ ⲙⲟⲩⲧⲉ ⲉⲣⲟ ⲟⲩ ⲙⲁⲣⲧⲩⲥⲓⲟⲛ ⲉ ⲡⲉϥ ⲣⲁⲛ ⲡⲉ ⲙⲉⲣⲕⲟⲩⲣⲓⲟⲥ ⲁ ϥ ⲛⲁⲩ ⲉ ⲩ ⲣⲱⲙⲉ ⲛ̄ ⲟⲩⲟⲉⲓⲛ ⲉ ϥ ϫⲟⲥⲉ · ⲉ ⲩ ⲛ̄ ϩⲉⲛ ϩⲃ̄ⲥⲱ ⲉ ⲩ ⲡⲣⲉⲓⲱⲟⲩ ϩⲓϫⲱ ϥ · ⲁ ϥ ⲁⲙⲁϩⲧⲉ ⲛ̄ ⲟⲩ ⲥⲏϥⲉ ⲉ ⲥ ⲧⲟⲕⲙ̄ ϩⲛ̄ ⲧⲉϥ ϭⲓϫ ⲛ̄ ⲟⲩⲛⲁⲙ · ⲁⲩⲱ ⲛⲉ ϥ ϫⲱ ⲙ̄ⲙⲟ ⲥ ⲛⲁ ϥ · ϫⲉ ⲙⲉⲣⲕⲟⲩⲣⲓⲉ · ⲙ̄ⲡⲣ̄ ⲣ︤ ϩⲟⲧⲉ · ⲟⲩⲇⲉ ⲙ̄ⲡⲣ̄ ϣⲗⲁϩ · ⲛ̄ⲧ ⲁ ⲩ ⲧⲛ̄ⲛⲟⲟⲩ ⲅⲁⲣ ⲉ ⲃⲟⲏⲑⲉⲓ ⲉⲣⲟ ⲕ ⲁⲩⲱ ⲉ ⲟⲩⲟⲛϩ ⲕ̄ ⲉⲃⲟⲗ ⲛ̄ ⲣϥ̄ ϫⲣⲟ · ϫⲓ ⲛⲁⲕ ⲛ̄ ⲧⲉⲓ ⲥⲏϥⲉ ⲉⲃⲟⲗ ϩⲓⲧⲟⲟⲧ ⲛ ⲅ̄ ⲃⲱⲕ ⲉⲃⲟⲗ · ⲉ ⲛ̄ ⲃⲁⲣⲃⲁⲣⲟⲥ · ⲁⲩⲱ ⲉⲕϣⲁⲛ ϫⲣⲟ ⲉⲣⲟ ⲟⲩ · · ⲙ̄ⲡⲣ̄ ⲣ︤ ⲡ ⲱⲃϣ̄ ⲙ̄ ⲡ ϫⲥ̄ ⲡⲉⲕ ⲛⲟⲩⲧⲉ :ⲻ ⲡⲁⲓ ⲇⲉ Ⲛ̄ⲧⲉⲣ ϥ̄ ϣⲱⲡⲉ ϩⲛ̄ ⲟⲩ ⲉⲕⲥⲧⲁⲥⲓⲥ ⲁ ϥ ⲙⲉⲉⲩⲉ ϫⲉ ⲟⲩⲁ ⲡⲉ ϩⲛ̄ ⲛ̄ ⲛⲟϭ ⲛ̄ⲁⲣⲭⲱⲛ ⲛ̄ⲧⲉ ⲡ ⲣ̄ⲣⲟ ⲡ ⲉⲧ ϣⲁϫⲉ ⲛⲙ̄ⲙⲁ ϥ : Ⲛ̄ⲧⲉⲣⲉ ϥ ϫⲓ ⲇⲉ ⲛ̄ ⲧ ⲥⲏϥⲉ · ⲁⲩⲱ ⲁ ϥ ⲙⲟⲩϩ ⲉⲃⲟⲗ · ϩⲙ̄ ⲡⲉ ⲡⲛⲁ̄ ⲉⲧ ⲟⲩⲁⲁⲃ · ⲁ ϥ ⲃⲱⲕ ⲉϩⲟⲩⲛ ϩⲛ̄ ⲧⲉⲩ ⲙⲏⲏⲧⲉ · ⲁ ϥ ⲙⲟⲩⲟⲩⲧ ⲙ̄ ⲡ ⲛⲟϭ ⲉⲧ ϩⲓ̈ϫⲱ ⲟⲩ ⲁⲩⲱ ϩⲉⲛ ⲕⲉ ⲙⲏⲏϣⲉ ⲛⲙ̄ⲙⲁ ϥ · ϩⲱⲥⲧⲉ ⲛ̄ⲧⲉ ⲡⲉϥ ϭⲃⲟⲓ ϩⲓ ⲥⲉ ⲉ ϥ ϩⲓⲟⲩⲉ ⲁⲩⲱ ϩⲓⲧⲙ̄ ⲡⲉ ⲥⲛⲟϥ ⲉⲧ ⲛⲁ ϣⲱϥ · ⲛ̄ⲧⲉ ⲧϥ̄ ϭⲓϫ ⲧⲱⲣϭ̄ ⲉϩⲟⲩⲛ ⲉ ⲧ ⲧⲱⲣⲉ ⲛ̄ ⲧ ⲥⲏϥⲉ · ⲧⲁⲓ ⲧⲉ ⲑ ⲉ ⲛ̄ⲧ ⲁ ⲩ ⲡⲱⲧ ⲛ̄ϭⲓ ⲛ̄ ⲃⲁⲣⲃⲁⲣⲟⲥ · ⲁⲩⲱ ⲁ ⲩ ϭⲱⲧⲡ̄ ϩⲓϩⲏ ⲛ̄ ⲛⲉ ϩⲣⲱⲙⲁⲓⲟⲥ · Ⲧⲟⲧⲉ ⲡ ⲣ̄ⲣⲟ ⲇⲉⲕⲓⲟⲥ · ⲛ̄ⲧⲉⲣ ϥ̄ ⲉⲓⲙⲉ ⲉ ⲧ ⲙⲛ︦ⲧ︦ ϫⲁⲣ ϩⲏⲧ ⲙ̄ ⲡⲉⲓ̈ ⲣⲱⲙⲉ ⲛ̄ ϫⲱⲱⲣⲉ · ⲁ ϥ ⲙⲟⲩⲧⲉ ⲉⲣⲟ ϥ ⲁ ϥ ϯ ⲛⲁ ϥ ⲛ̄ ⲟⲩ ⲁⲝⲓⲱⲙⲁ · ⲁ ϥ ⲁⲁ ϥ ⲛ̄ ⲥⲧⲣⲁϯⲗⲁⲧⲏⲥ ⲁⲩⲱ ⲛ̄ ⲁⲣⲭⲱⲛ ⲉϫⲙ̄ ⲡϥ̄ ⲥⲧⲣⲁⲧⲉⲩ ⲙⲁ ⲧⲏⲣ ϥ̄ · ⲇⲉⲕⲓⲟⲥ ⲇⲉ ⲉ ϥ ⲙⲉⲩⲉ ϫⲉ ⲛ̄ⲧ ⲁ ϥ ϫⲣⲟ ⲉ ⲡ ⲡⲟⲗⲩⲙⲟⲥ ϩⲓⲧⲛ̄ ⲧⲉ ⲡⲣⲟⲛⲓⲁ ⲛ̄ ⲛ̄ ⲛⲟⲩⲧⲉ · ⲁ ϥ ⲣⲁϣⲉ ⲉⲙⲁⲧⲉ · ⲁⲩⲱ ϩⲉⲛ ⲭⲣⲏⲙⲁ ⲉ ⲛⲁϣⲱ ⲟⲩ ⲁ ϥ ⲥⲁ ⲣⲟⲩ ⲉϫⲛ̄ ⲙ̄ ⲙⲁⲧⲟⲓ · ⲙ̄ ⲡⲉ ϩⲟⲟⲩ ⲉⲧ ⲙ̄ⲙⲁⲩ · ⲁ ⲩ ϫⲟⲟⲩ ⲛ̄ ⲛ̄ ⲁⲣⲓⲑⲙⲟⲥ ⲉ ⲛⲉⲩ ⲧⲟⲡⲟⲥ ⲙ̄ⲙⲓⲛ ⲙ̄ⲙⲟ ⲟⲩ :ⲻ ⲛ̄ⲧⲟϥ Ϩⲱⲱ ϥ ⲛⲉ ϥ ⲣ̄ ϣⲁ ⲕⲁⲧⲁ ⲡⲟⲗⲓⲥ ⲛⲓⲙ · ⲛ̄ⲧ ⲁ ϥ ⲡⲁⲣⲁⲅⲉ ⲙ̄ⲙⲟ ⲟⲩ ⲉ ϥ ⲃⲏⲕ ⲉ ϩⲣⲱⲙⲏ :ⲻ ϩⲣⲁⲓ ⲇⲉ ϩⲛ̄ ⲟⲩ ⲟⲩϣⲏ ⲉⲣⲉ ⲡⲉ ⲥⲧⲣⲁⲧⲉⲩⲙⲁ ⲟⲃϣ̄ ⲁ ϥ ⲁϩⲉ ⲣⲁⲧ ϥ̄ ϩⲓϫⲛ̄ ⲙⲉⲣⲕⲟⲩ ⲣⲓⲟⲥ ⲛ̄ϭⲓ ⲟⲩ ⲁⲅⲅⲉⲗⲟⲥ ϩⲙ̄ ⲡⲉ ⲥⲭⲏⲙⲁ ⲙ̄ ⲡ ⲣⲱⲙⲉ ⲛ̄ⲧ ⲁ ϥ ⲛⲁⲩ ⲉⲣⲟ ϥ ϩⲙ̄ ⲡ ⲡⲟⲗⲩⲙⲟⲥ · ⲁⲩⲱ ⲁ ϥ ⲧⲉⲃⲥ̄ ⲡϥ̄ ⲥⲡⲓⲣ · ⲁ ϥ ⲧⲟⲩⲛⲟⲥ ϥ̄ · ⲛ̄ⲧⲉⲣⲉ ϥ Ⲛⲁⲩ ⲇⲉ ⲉⲣⲟ ϥ · ⲁ ϥ ϣⲱⲡⲉ ϩⲛ̄ ⲟⲩ ϩⲟⲧⲉ ⲡⲉϫⲉ ⲡ ⲁⲅⲅⲉⲗⲟⲥ ⲇⲉ ⲛⲁ ϥ · ϫⲉ ⲉⲛⲉ ⲕ ⲉⲓⲣⲉ ⲙ̄ ⲡ ⲙⲉⲉⲩⲉ ⲙ̄ ⲡ ϣⲁϫⲉ ⲛ̄ⲧ ⲁ ⲓ ϫⲟⲟ ϥ ⲛⲁⲕ ϩⲙ̄ ⲡ ⲡⲟⲗⲩⲙⲟⲥ ⲱ̄ ⲙⲉⲣⲕⲟⲩⲣⲓⲟⲥ · ϭⲱϣⲧ̄ ⲙ̄ⲡⲣ̄ ⲣ̄ ⲡ ⲱⲃϣ̄ ⲙ̄ ⲡ ϫⲥ̄ ⲡⲉⲕ ⲛⲟⲩⲧⲉ ϩⲁⲡⲥ̄ ⲅⲁⲣ ⲉⲣⲟ ⲕ ⲡⲉ ⲉ ⲧⲣⲉ ⲕ ⲁⲅⲱⲛⲓⲍⲉ ⲉϫⲙ̄ ⲡⲉϥ ⲣⲁⲛ ⲕⲁⲗⲱⲥ · ⲁⲩⲱ ⲛ ⲅ̄ ϫⲓ ⲙ̄ ⲡⲉ ⲕⲗⲟⲙ ⲙ̄ ⲡⲉ ϫⲣⲟ ⲛ̄ ⲧ ⲙⲛ̄ⲧ ⲉⲣⲟ ⲛ ⲙ̄ ⲡ ⲏⲩⲉ · ⲡⲁⲓ ⲛ̄ⲧ ⲁ ϥ ⲥⲃ̄ⲧⲱⲧ ϥ̄ ⲛ̄ ⲛ ⲉⲧ ⲙⲉ ⲙ̄ⲙⲟ ϥ ⲧⲏⲣ ⲟⲩ :ⲻ Ⲁⲩⲱ ⲛ̄ⲧⲉⲣⲉ ϥ ϫⲉ ⲛⲁⲓ ⲁ ϥ ⲥⲁϩⲱ ϥ ⲉⲃⲟⲗ ⲙ̄ⲙⲟ ϥ ϩⲛ̄ ⲧⲉⲩⲛⲟⲩ ⲉⲧ ⲙ̄ⲙⲁⲩ :ⲻ ⲛ̄ⲧⲉⲣⲉ ⲡ ϩⲏⲧ ⲙ̄ ⲡ ⲙⲁⲕⲁⲣⲓⲟⲥ ϣⲱⲡⲉ ⲙ̄ⲙⲟ ϥ · ⲁ ϥ ⲣ̄ ⲡ ⲙⲉⲉⲩⲉ ⲙ̄ ⲡ ϣⲁϫⲉ · ⲁⲩⲱ ⲛ ϥ︤ ⲣ︥ ϣⲡⲏⲣⲉ ⲛ̄ ⲧ ϭⲟⲙ ⲛ̄ ⲧ ⲙⲛ︤ⲧ︥ ⲙⲁⲓ ⲣⲱⲙⲉ ⲙ̄ ⲡ ⲛⲟⲩⲧⲉ · ⲛⲉ ⲁ ϥ ⲥⲱⲧⲙ̄ ⲅⲁⲣ ⲉⲧⲃⲉ ⲧ ⲡⲓⲥϯⲥ ⲛ̄ ⲛⲉ ⲭⲣⲓ ⲥϯⲁⲛⲟⲥ · ϩⲓⲧⲛ̄ ⲛⲉϥ ⲉⲓⲟⲟⲧⲉ · ⲡϥ̄ ⲉⲓⲱⲧ ⲇⲉ ⲡⲉ ⲕⲟⲣⲇⲓⲁ ⲛⲟⲥ · ⲁⲩⲱ ⲛⲉ ϥ ⲟ ⲙ̄ⲡⲣⲓⲙⲏⲕⲩⲣⲓⲟⲥ ⲉ ⲡⲉⲓ ⲁⲣⲓⲑⲙⲟⲥ ⲛ̄ ⲟⲩⲱⲧ · ⲡ ϣⲏⲣⲉ ⲇⲉ ϣⲏⲙ · Ⲛⲉ ϥ ⲛⲁ ⲣ̄ ϫⲟⲩⲧⲏ ⲛ̄ ⲣⲟⲙⲡⲉ · ⲛⲉ ⲁ ϥ ⲥⲱⲧⲙ̄ ⲅⲁⲣ ⲉⲃⲟⲗ ϩⲓⲧⲙ̄ ⲡⲉϥ ⲉⲓⲱⲧ ⲛ̄ ϩⲁϩ ⲛ̄ ⲥⲟⲡ ⲉ ϥ ϫⲱ ⲙ̄ⲙⲟ ⲥ ϫⲉ ⲛⲁ ⲓⲁⲧ ϥ̄ ⲙ̄ ⲡ ⲉⲧ ⲛⲁ ⲣ̄ ⲙⲁⲧⲟⲓ ϩⲁ ⲣⲁⲧ ϥ̄ ⲙ̄ ⲡ ⲣ̄ⲣⲟ ⲛ̄ ⲧ ⲡⲉ · Ϥ ⲛⲁ ⲭⲁⲣⲓⲍⲉ ⲛⲁ ϥ ⲛ̄ ϩⲉⲛ ⲛⲟϭ ⲛ̄ ⲧⲁⲓⲟ ⲛ̄ ⲁ ⲧⲟⲩ ⲉⲓⲛⲉ · ⲁⲩⲱ ϥ ⲛⲁ ⲙⲓϣⲉ ⲉϩⲣⲁⲓ ⲉϫⲱ ϥ ⲛ̄ ⲛⲁϩⲣⲛ̄ ⲛϥ̄ ϫⲁϫⲉ :ⲻ ⲡ ⲣ̄ⲣⲟ ⲅⲁⲣ ⲉⲧ ⲙ̄ⲙⲁⲩ ⲛ̄ⲧⲟϥ ⲡⲉ ⲛ̄ⲧ ⲁ ϥ ⲧⲁⲙⲓⲉ ⲡ ⲧⲏⲣ ϥ̄ ϩⲙ̄ ⲡⲉϥ ϣⲁϫⲉ · ⲧ ⲡⲉ ⲙⲉⲛ ⲁ ϥ ⲧⲁϩⲟ ⲥ ⲉⲣⲁⲧ ⲥ̄ ⲛ̄ ⲑ ⲉ ⲛ̄ ⲟⲩ ϭⲉⲡⲏ · ⲉ ⲁ ϥ ⲕⲟⲥⲙⲉⲓ ⲙ̄ⲙⲟ ⲥ ⲟⲛ̄ ϩⲉⲛ ⲥⲓⲟⲩ ⲉ ⲩ ⲣ̄ ⲟⲩⲟⲉⲓⲛ · ⲡ ⲕⲁϩ ⲇⲉ ϩⲛ̄ ϩⲉⲛ ϩⲣⲏⲣⲉ ⲉⲛⲉ ⲥⲱⲟⲩ · ⲉ ⲩ ⲟ ⲛ̄ ⲥ ϯ ⲛⲟⲩϥⲉ ⲉ ⲧⲣⲉ ⲩ ϣⲱⲡⲉ ⲛ̄ ⲥⲟⲗⲥⲗ̄ ⲙⲛ̄ ⲟⲩ ⲧⲁⲗϭⲟ ⲛ̄ ⲛ̄ ⲣⲱⲙⲉ · ⲑⲁⲗⲗⲁⲥⲁ ϩⲱⲱ ⲥ ⲉ ⲧⲣⲉ ⲛ ⲉϫⲏⲩⲥϭⲏⲣ ⲛ̄ϩⲏⲧ ⲥ̄ ⲁⲩⲱ ⲁ ϥ ⲕⲁⲁ ⲥ ⲙ̄ ⲙⲁ ⲛ̄ⲥⲁ ⲛϣ̄ ⲛ̄ ⲛ ⲧⲃ︦ⲧ︦ · Ⲁⲩⲱ ϫⲉ ⲛ̄ⲧⲟϥ ⲡ ⲉⲧ ⲛⲏⲩ ⲉ ⲕⲣⲓⲛⲉ ⲛ̄ ⲛ ⲉⲧ ⲟⲛϩ̄ ⲙⲛ̄ ⲛ ⲉⲧ ⲙⲟⲟⲩⲧ ⲛ ϥ̄ ϯ ⲙ̄ ⲡ ⲟⲩⲁ · ⲡ ⲟⲩⲁ ⲕⲁⲧⲁ ⲛϥ̄ ϩⲃⲏⲩⲉ :ⲻ ⲛ̄ⲧⲉⲣⲉ ϥ ⲣ̄ ⲡ ⲙⲉⲉⲩⲉ ⲇⲉ ⲛ̄ϭⲓ ⲫ ⲁⲅⲓⲟⲥ ⲙⲉⲣ ⲕⲟⲩⲣⲓⲟⲥ ⲛ̄ ⲛ̄ ϣⲁϫⲉ ⲙ̄ ⲡϥ̄ ⲉⲓⲱⲧ ϩⲣⲁⲓ̈ ⲛ̄ϩⲏⲧ ϥ̄ ⲁⲩⲱ ⲡ ϭⲱⲗⲡ̄ ⲉⲃⲟⲗ ⲛ̄ⲧ ⲁ ϥ ⲛⲁⲩ ⲉⲣⲟ ϥ · ⲁ ϥ ϣⲱⲡⲉ ϩⲛ̄ ⲟⲩ ⲛⲟϭ ⲛ̄ ⲧⲱⲃⲥ̄ ⲁ ϥ ⲁⲣⲭⲉⲓ ⲛ̄ ⲣⲓⲙⲉ ⲁⲩⲱ ⲛ̄ ⲁϣ ⲁϩⲟⲙ · ϫⲉ ⲟⲩⲟⲓ ⲛⲁ ϥ ⲁⲛⲟⲕ ⲡⲓ ⲣⲉϥⲣ̄ ⲛⲟⲃⲉ · ⲉ ⲓ ⲟ ⲛ̄ ⲑ ⲉ ⲛ̄ ⲟⲩ ⲕⲗⲁⲇⲟⲥ ⲛ̄ ⲁⲧ ⲕⲁⲣⲡⲟⲥ ⲉ ⲁ ϥ ϯ ⲟⲩⲱ ⲉ ⲙⲛ̄ⲧⲁ ϥ ⲛⲟⲩⲛⲉ ⲙ̄ⲙⲁⲩ ⲛ̄ⲧⲉ ⲡ ⲥⲟⲟⲩⲛ ⲙ̄ ⲡ ⲉⲟⲟⲩ ⲙ̄ ⲡ ⲛⲟⲩⲧⲉ · ⲉ ϯ ⲇⲉ ⲉ ϥ ϣⲁϫⲉ ⲛ̄ ⲧⲉⲩⲛⲟⲩ ⲁ ⲡ ⲣ︦ⲣⲟ ϫⲟⲟ ⲩ ⲛ̄ ⲥⲛⲁⲩ ⲛ̄ ⲛ ⲉⲧ ⲟⲩ ⲙⲟⲩⲧⲉ ⲉ ⲣⲟⲟⲩ ϫⲉ ⲥⲉⲗⲉⲛϯⲁⲣⲓⲟⲥ · ⲙⲛ̄ ϩⲉⲛ ⲕⲟⲟⲩⲉ ⲛ ⲙ̄ ⲙⲁⲩ ⲉ ⲧⲣⲉ ⲩ ⲙⲟⲩⲧⲉ ⲉⲣⲟ ϥ ⲛⲁ ϥ · ⲉⲃⲟⲗ ϫⲉ Ⲛ̄ⲧⲟϥ ⲡ ⲉⲧ ⲟ ⲛ̄ ⲣⲉϥ ϫⲓ ϣⲟϫⲛⲉ ⲛⲁ ϥ ⲁ ϥ ⲡⲁ ⲣⲁⲓⲧⲉ ⲉ ⲧⲙ̄ ⲃⲱⲕ ⲉ ϥ ϫⲱ ⲙ̄ⲙⲟ ⲥ · ϫⲉ ⲡⲁ ⲥⲱⲙⲁ ⲟ̄ ⲛ̄ ⲁⲧ ϭⲟⲙ ⲁ ⲡ ⲣ̄ⲣⲟ ⲕⲁ ⲣⲱ ϥ · ⲙ̄ ⲡⲉ ϩⲟⲟⲩ ⲉⲧ ⲙ̄ⲙⲁⲩ · ⲙ̄ ⲡⲉϥ ⲣⲁⲥⲧⲉ ⲇⲉ ⲟⲛ ⲁ ϥ ϫⲟⲟⲩ ⲛ̄ⲥⲱ ϥ ϩⲟⲙⲟⲓⲟⲥ ⲛ̄ϭⲓ ⲇⲉⲕⲓⲟⲥ · ⲛ̄ⲧⲉⲣⲉ ϥ ⲉⲓ ⲇⲉ ϣⲁⲣⲟ ϥ ⲁ ⲩ ϫⲓ ϣⲟϫⲛⲉ ⲙⲛ̄ ⲛⲉⲩ ⲉⲣⲏⲩ ⲉ ⲡ ϩⲱⲃ ⲉⲧⲛ̄ ⲧ ⲙⲏⲏⲧⲉ · Ⲡⲉϫⲉ ⲡ ⲣ̄ⲣⲟ ⲛⲁ ϥ ϫⲉ ⲙⲁⲣⲟⲛ [ⲃⲱⲕ ⲱ̄ ⲙⲉⲣⲕⲟⲩⲣⲓⲟⲥ ⲉ ⲡ ⲛⲟϭ ⲛ̄ⲉ ⲣ̄ⲡⲉ ⲛⲧ ⲁⲣⲧⲉⲙⲏⲥ · ⲛ̄ ⲧⲛ̄ ⲧⲁⲗⲟ ⲛⲁ ⲥ · ⲉϩⲣⲁⲓ ⲛ̄ ϩⲉⲛ ⲑⲩⲥⲓⲁ · ⲛ̄ⲧⲉⲣⲉ ϥ ⲙⲟⲟϣⲉ ⲇⲉ ⲛ̄ϭⲓ ⲡ ⲣ̄ⲣⲟ · ⲁ ⲩ ⲛⲟϭ ⲙ̄ ⲙⲏⲏϣⲉ ⲟⲩⲁϩ ⲟⲩ ⲛ̄ⲥⲱ ϥ :ⲻ ⲡ ⲙⲁⲔⲁⲣⲓⲟⲥ ⲇⲉ ⲙⲉⲣ ⲕⲟⲩⲣⲓⲟⲥ ⲁ ϥ ⲕⲟⲧ ϥ̄ ⲉ ⲡⲁϩⲟⲩ ⲁ ϥ ϩⲟⲡ ϥ̄ ϩⲙ̄ ⲡⲉ ⲡⲣⲁⲓ̈ ⲧⲟⲣⲓⲟⲛ · ⲟⲩⲁ ⲇⲉ̇ ⲁ ϥ ⲇⲓⲁⲃⲁⲗⲉ ⲙ̄ⲙⲟ ϥ ⲛ̄ⲛⲁϩⲣⲛ̄ ⲡ ⲣ̄ⲣⲟ · ⲉ ϥ ϫⲱ ⲙ̄ⲙⲟ ⲥ · ϫⲉ ⲡ ⲛⲟϭ ⲛ︦ ⲣ︦ⲣⲟ ⲉⲧ ⲁⲙⲁϩⲧⲉ ⲁⲩⲱ ⲛ̄ ⲣⲉϥ ϫⲣⲟ ⲛ̄ ⲉⲩⲥⲉⲃⲏⲥ · ⲡ ⲉⲛⲧ ⲁ ⲩ ⲥⲟⲧⲡ ϥ̄ ⲉⲃⲟⲗ ϩⲓⲧⲛ̄ ⲛ̄ ⲛⲟⲩⲧⲉ ⲛ̄ ⲣⲉϥ ⲇⲓⲟⲓⲕⲉⲓ ⲛ̄ ⲧ ⲙⲛ̄ⲧ ⲉⲣⲟ ⲧⲏⲣ ⲥ̄ ⲛ̄ ⲛⲉ ϩⲣⲱ ⲙⲁⲓⲟⲥ · ⲙⲁ ϯ ⲑ ⲉ ⲛⲁ ⲓ̈ ⲛ̄ ⲧⲁ ϣⲁϫⲉ ⲛ ⲅ̄ ⲥⲱⲧⲙ̄ ⲉⲣⲟ ⲓ ϩⲛ̄ ⲟⲩ ⲙⲛ︦ⲧ︦ ⲣⲙ̄ ⲣⲁϣ :ⲻ ⲙⲉⲣⲕⲟⲩⲣⲓⲟⲥ ⲡ ⲉⲛⲧ ⲁ ⲧⲉⲕ ⲟⲩⲛⲁⲙ ⲉⲧ ⲁⲙⲁϩⲧⲉ ϫⲁⲥⲧ ϥ̄ ⲁⲩⲱ Ⲁ ⲕ ϯ ⲉⲟⲟⲩ ⲛⲁ ϥ · ϩⲛ̄ ⲧ ⲙⲛ︦ⲧ︦ ⲉⲣⲟ ⲛ̄ ⲛⲉ ϩⲣⲱⲙⲁⲓ̈ⲟⲥ ⲙ̄ ⲡⲉϥ ⲉⲓ ⲛⲙ̄ⲙⲁ ⲛ ⲕⲁⲧⲁ ⲡⲉⲕ ⲟⲩⲉϩ ⲥⲁϩⲛⲉ ⲛ ϥ︦ ⲣ︦ ⲑⲩⲥⲓⲁ ϩⲙ̄ ⲡⲉ ⲣⲡⲉ ⲛ̄ ⲧ ⲛⲟϭ ⲛ̄ ⲁⲣⲧⲉⲙⲏⲥ ⲛ ϥ̄ ⲧⲁⲗⲟ ⲛⲁ ⲥ ⲉϩⲣⲁⲓ ⲕⲁⲧⲁ ⲡ ⲟⲩⲉϩ ⲥⲁϩⲛⲉ ⲉⲧ ⲁⲙⲁϩⲧⲉ :ⲻ ⲁ ϥ ⲟⲩⲱϣⲃ̄ ⲛ̄ ϫⲓ ⲡ ⲣ̄ⲣⲟ ϫⲉ ⲛⲓⲙ ⲡⲉ ⲡⲁⲓ ⲡⲉϫⲁ ϥ ϫⲉ ⲙⲉⲣⲕⲟⲩⲣⲓⲟⲥ ⲡⲁⲓ ⲛ̄ⲧ ⲁ ⲕ ϯ ⲛⲁ ϥ ⲙ̄ ⲡⲉ ϫⲣⲟ ⲙⲛ̄ ⲧ ⲙⲛ̄ⲧ ⲛⲟϭ ⲛ̄ ⲥⲁϥ ⲙⲛ̄ ϣⲙⲛ︦ⲧ︦ ⲉ ⲡ ⲟⲟⲩ ⲛ̄ ϩⲟⲟⲩ · Ⲁⲩⲱ ⲁ ⲕ ϫⲓⲥⲧ ϥ̄ ϩⲙ̄ ⲡ ⲁⲝⲓⲱⲙⲁ ⲛ̄ ϩⲟⲩⲟ ⲛ̄ ⲧ ⲙⲛ︦ⲧ︦ ⲛⲟϭ ⲡⲁⲓ ⲇⲉ Ⲟⲩ ⲙⲟⲛⲟⲛ · ϫⲉ ⲁ ϥ ⲣ̄ ⲁⲧ ⲥⲱⲧⲙ̄ ⲛ̄ⲥⲁ ⲧⲉⲕ ⲙⲛ̄ⲧ ⲛⲟϭ ⲁⲗⲗⲁ ⲁ ϥ ⲣ̄ .. ⲡⲕ ⲉ ⲡⲓ̄ⲑⲉ ⲛ̄ ϩⲁϩ ⲉ ⲩ ϣⲙ̄ϣⲉ ⲛ̄ ⲛ̄ ⲛⲟⲩⲧⲉ · ⲉⲕϣⲁ ⲛ ϫⲛⲟⲟⲩ ⲇⲉ ⲉ ⲕ ⲛⲁ ⲉⲓⲙⲉ ⲉ ⲡ ϫⲱⲕ ⲛ̄ ⲛⲉⲛⲧ ⲁ ⲓ ϫⲟⲟⲩ ⲛⲁ ⲕ :ⲻ ⲇⲉⲕⲓⲟⲥ ⲇⲉ Ⲡⲉϫⲁ ϥ ⲇⲉ ϩⲁⲣⲏⲩ ⲛ̄ⲧ ⲁ ⲟⲩ ⲫⲑⲟⲛⲟⲥ ϣⲱⲡⲉ ϩⲛ̄ ⲡⲉⲕ ϩⲏⲧ ⲉϩⲟⲩⲛ ⲉ ⲡ ⲣⲱⲙⲉ ⲁ ⲕ ϣⲁϫⲉ ϩⲓ ⲛⲁⲓ ⲁⲗⲗⲁ ⲛ̄ ϯ ⲛⲁ ⲡⲓⲥⲧⲉⲩⲉ ⲛⲁ ⲕ ⲁⲛ ⲉⲓⲙⲏⲧⲉⲓ ⲛ̄ⲧ ⲁ ⲉⲓⲙⲉ ϩⲛ̄ ⲟⲩ ⲟⲩⲱⲣϫ̄ ⲉⲧ ⲙⲉ ⲁⲩⲱ ⲛ̄ ⲧⲁ ⲛⲁⲩ ⲉ ⲡ ϩⲱⲃ ϩⲛ̄ ⲟⲩⲱⲣϫ̄ ⲛ̄ ϩⲟ ϩⲓ ϩⲟ · ⲡ ⲛⲁⲩ ⲅⲁⲣ ϩⲛ̄ ⲛ̄ ⲃⲁⲗ ϣⲁ ⲩ ⲧⲁ ⲛϩⲟⲩⲧ ϥ̄ ⲉϩⲟⲩⲉ ⲡ ⲥⲱⲧⲙ̄ ϩⲛ̄ ⲙ̄ⲙⲁϫⲉ :ⲻ ⲕ ⲁⲣⲱⲕ ϭⲉ ⲧⲉⲛⲟⲩ ⲛ ⲅ̄ ⲧⲙ̄ ⲧⲁⲩⲉ ⲕⲉ ⲗⲁⲁⲩ ⲛ̄ ϣⲁϫⲉ ⲉ ⲡ ⲣⲱⲙⲉ · ⲁⲩⲱ ⲉϣⲱⲡⲉ ⲛ̄ⲧ ⲁ ⲕ Ⲕⲁⲧⲏⲅⲟⲣⲉⲓ ⲙ̄ⲙⲟ ϥ ϩⲛ̄ ⲟⲩ ⲫⲑⲟⲛⲟⲥ ⲕⲁⲧⲁ ⲑ ⲉ ⲛ̄ⲧ ⲁ ⲓ ϫⲟⲟ ⲥ ⲛⲁ ⲕ ⲉⲓⲙⲉ ⲛⲁ ⲕ ϫⲉ ⲉ ⲕ ⲛⲁ ϣⲱⲡⲉ ⲉ ⲕ ϭⲏⲡ ⲉ ⲩ ⲛⲟϭ ⲛ̄ ϯ ⲙⲟⲣⲓⲁ :ⲻ ⲣ̄ϣⲁⲛ ⲛ ⲉⲛⲧ ⲁ ⲕ ϫⲟⲟⲩ ⲇⲉ ϣⲱⲡⲉ ⲉ ⲩ ⲟ ⲙ̄ ⲙⲉ ⲕ ⲛⲁ ϫⲓ ⲛ ϩⲉⲛ ⲛⲟϭ ⲛ̄ ⲇⲱⲣⲉⲁ ⲉⲃⲟⲗ ϩⲓⲧⲟⲟⲧ ⲛ̄ · ϩⲱⲥ ⲉ ⲕ ⲟ ⲛ̄ ⲟⲩ ϩⲏⲧ ⲛ̄ ⲟⲩⲱⲧ ⲛⲙ̄ⲙⲁ ⲛ ⲉϩⲟⲩⲛ ⲉ ⲛ ⲛⲟⲩⲧⲉ · ⲁⲩⲱ ⲉϩⲟⲩⲛ ⲉ ⲛ ⲣ̄ⲣⲱⲟⲩ :ⲻ Ⲁ ϥ ⲕⲉⲗⲉⲩⲉ ⲉ ⲧⲣⲉ ⲩ ⲉⲓⲛⲉ ⲙ̄ ⲫ ⲁⲅⲓⲟⲥ ⲙⲉⲣⲕⲟⲩⲣⲓⲟⲥ ϩⲛ̄ ⲧ ϯⲙⲏ ⲉⲧ ⲉ ϣϣⲉ ⲛ̄ ϣⲟⲣⲡ̄ :ⲻ ⲡⲁⲓ ⲇⲉ Ⲛ̄ⲧⲉⲣ ϥ̄ ⲉⲓ ϣⲁⲣⲟ ϥ ⲡⲉϫⲁ ϥ ⲛⲁ ϥ ⲛ̄ϭⲓ ⲡ ⲣ̄ⲣⲟ · ϫⲉ ⲙⲉⲣⲕⲟⲩⲣⲓⲟⲥ ⲙⲏ ⲁⲛⲟⲕ ⲁⲛ ⲡ ⲉ ⲛⲧ ⲁ ⲓ̈ ϯ ⲛⲁ ⲕ ⲙ̄ ⲡⲉⲓ ⲛⲟϭ ⲛ̄ ⲧⲁⲓⲟ · ⲙⲛ̄ ⲡⲓ ⲁⲝⲓⲱⲙⲁ · ⲉ ⲁ ⲓ ⲁⲁ ⲕ ⲛ̄ ⲥⲧⲣⲁⲧⲏⲗⲁⲧⲏⲥ ϩⲛ̄ ⲧ ⲙⲏⲏⲧⲉ ⲛ̄ ⲛ ⲁⲣⲭⲱⲛ ⲧⲏⲣ ⲟⲩ · ⲉⲧⲃⲉ ⲧⲉⲕ ⲙⲛ︦ⲧ︦ ⲣⲙ̄ϩⲏⲧ ⲙⲛ̄ ⲡⲉ ϫⲣⲟ ⲛ̄ⲧ ⲁ ⲛ ⲛⲟⲩⲧⲉ ⲭⲁⲣⲓⲍⲉ ⲙ̄ⲙⲟ ϥ ⲛⲁ ⲛ ϩⲙ̄ ⲡ ⲡⲟⲗⲉⲙⲟⲥ · Ⲁⲩⲱ ⲛ̄ ⲁϣ ⲛ̄ ϩⲉ ⲡ ⲛⲟϭ ⲛ̄ ⲟⲩⲱϣ ⲉⲧ ⲟⲩⲛ̄ⲧⲁ ⲓ ϥ ⲉϩⲟⲩⲛ ⲉⲣⲟ ⲕ ⲁ ⲕ ⲡⲟⲟⲛⲉ ⲉ ϩⲉⲛ ⲙⲟⲥⲧⲉ ⲉ ⲩ ϩⲟⲟⲩ :ⲻ ⲁⲩⲱ ⲛⲓ ⲛⲟϭ ⲛ̄ ⲧ ⲁⲓⲟ ⲁ ⲕ ⲡⲟⲟⲛ ⲟⲩ ⲉ ⲩ ⲗⲁⲁⲩ · ⲉ ⲁ ⲕ ⲕⲁⲧⲁⲫⲣⲟⲛⲉⲓ ⲛ̄ ⲛ̄ ⲛⲟⲩⲧⲉ ⲛ̄ ⲧⲉⲓ ϩⲉ ⲧⲏⲣ ⲥ̄ · ⲕⲁⲧⲁ ⲑ ⲉ ⲛ̄ⲧ ⲁ ⲩ ⲧⲥⲁⲃⲉ ⲉⲓⲁⲧ ⲛ̄ ⲉⲃⲟⲗ ϩⲛ̄ ⲧ ⲙⲛ︤ⲧ︥ ⲉⲩⲥⲉⲃⲏⲥ :ⲻ ⲧⲟⲧⲉ Ⲡ ⲙⲁⲧⲟⲓ ⲛ̄ ⲅⲉⲛⲛⲁⲓⲟⲥ ⲛ̄ⲧⲉ ⲡⲉ ⲭⲣ︦ⲥ︦ ϩⲛ̄ ⲟⲩ ⲙⲉ · ⲁ ϥ ⲕⲁⲁ ϥ ⲕⲁ ϩⲏⲩ ⲙ̄ ⲡ ⲣⲙ̄ ⲛ̄ⲁ ⲥ ⲙⲛ̄ ⲛⲉϥ ϩⲃⲏⲩⲉ [ⲕⲁⲧⲁ] ⲡ ϣⲁϫⲉ ⲙ̄ ⲡⲁⲩⲗⲟⲥ ⲡ ⲁⲡⲟⲥⲧⲟⲗⲟⲥ ⲉ ⲁ ϥ ϯ ϩⲓⲱⲱϥ ⲙ̄ ⲡ ⲣⲙ̄ ⲛ̄ ⲃⲣ︤ⲣⲉ ⲡⲁⲓ ⲛ̄ⲧ ⲁ ⲩ ⲥⲟⲛⲧ ϥ̄ ⲛ̄ϩⲏⲧ ϥ̄ ⲕⲁⲧⲁ ⲡ ⲛⲟⲩⲧⲉ ϩⲓⲧⲙ̄ ⲡ ⲃⲁⲡϯⲥⲙⲁ · ⲁ ϥ ⲟⲩⲱϣⲃ̄ ⲛ̄ϭⲓ ⲫ ⲁⲅⲓⲟⲥ ϩⲛ̄ ⲟⲩ ⲥⲙⲏ ⲙ̄ ⲙⲛ︦ⲧ︦ ⲣⲙ̄ ⲣⲁϣ ⲙⲛ̄ ⲟⲩ ⲙⲛ︦ⲧ︦ ϫⲁⲣ ϩⲏⲧ · ϫⲉ ⲡⲉⲓ ⲧⲁⲓⲟ ⲛ̄ ⲧⲉⲓ ⲙⲓⲛⲉ ⲙⲁⲣⲉ ϥ ϣⲱⲡⲉ ⲛⲁ ⲕ · ⲁⲛⲟⲕ ⲅⲁⲣ ⲉϣϫⲉ ⲁ ⲓ ⲃⲱⲕ ⲉⲃⲟⲗ ⲉ ⲡ ⲡⲟⲗⲩⲙⲟⲥ ⲁ ⲓ̄ ⲙⲓϣⲉ ⲁⲛⲟⲕ ⲇⲉ ⲁⲛ ⲡ ⲉⲛⲧ ⲁ ⲓ ϫⲣⲟ ⲁⲗⲗⲁ ⲡ ϫⲥ̄ · ⲡ ⲉⲛⲧ ⲁ ϥ ⲭⲁⲣⲓⲍⲉ ⲛⲁ ⲓ ⲙ̄ ⲡ ϫⲥ̄ · Ⲡⲗⲏⲛ ϫⲓ ⲛⲁ ⲕ ⲛ̄ ⲛⲉⲕ ⲧⲁⲓⲟ ⲛ̄ ⲑ ⲉ ⲛⲧ ⲁ ⲕ ϫⲟⲟ ⲥ · ⲁⲛⲟⲕ ⲅⲁⲣ ⲛ̄ⲧ ⲁ ⲓ ⲉⲓ ⲉⲃⲟⲗ ϩⲛ̄ ϩⲏⲧ ⲥ̄ ⲛ̄ ⲧⲁ ⲙⲁⲁⲩ ⲉ ⲓ ⲕⲏⲕ ⲁϩⲏⲩ ⲉ ⲓ ⲛⲁ ⲃⲱⲕ ⲟⲛ ⲉ ⲓ ⲕⲏⲕ ⲁϩⲏⲩ · Ⲛⲧⲉⲣⲉ ϥ ϫⲉ ⲛⲁⲓ ⲇⲉ ⲁ ϥ ⲕⲁⲁ ϥ ⲕⲁ ϩⲏⲩ ⲛ̄ⲧ ϥ̄ ⲭⲗⲁⲙⲩⲥ · ⲁ ϥ ⲃⲟⲗ ϥ̄ ⲉⲃⲟⲗ · ⲛ̄ ⲧⲉϥ ⲍⲱⲛⲏ ⲁ ϥ ⲛⲟϫ ⲟⲩ ⲉⲃⲟⲗ ϩⲁ ⲣⲁⲧ ϥ̄ ⲙ̄ ⲡ ⲣ̄ⲣⲟ ⲁ ϥ ϫⲓ ϣⲕⲁⲕ ⲉⲃⲟⲗ ⲉ ϥ ϫⲱ ⲙ̄ⲙⲟ ⲥ · ϫⲉ ⲁⲛⲅ̄ ⲟⲩ ⲭⲣⲓⲥϯⲁⲛⲟⲥ · ⲁⲩⲱ ⲥⲱⲧⲙ̄ ⲧⲏⲣ ⲧⲛ̄ ϫⲉ ⲁⲛⲅ̄ ⲟⲩ ⲭⲣⲓⲥϯⲁⲛⲟⲥ :ⲻ ⲧⲟⲧⲉ ⲇⲉⲕⲓⲟⲥ Ⲁ ϥ ⲣ̄ ⲑ ⲉ ⲛ̄ ⲛ ⲉⲛⲧ ⲁ ⲩ ⲡⲱⲥϣ̄ ⲁ ϥ ⲉⲓⲱⲣⲙ̄ ⲉϩⲟⲩⲛ ⲉϩⲣⲁ ϥ · ⲛ̄ ⲟⲩ ⲛⲟϭ ⲛ̄ ⲛⲁⲩ · ⲁ ϥ ⲣ̄ ϣⲡⲏⲣⲉ ⲙ̄ ⲡ ⲉⲓⲛⲉ ⲙ̄ ⲡ ⲥⲁ ⲛⲧ ϥ̄ ⲙⲛ︦ⲧ︦ ⲃⲣ̄ⲣⲉ :ⲻ ⲡ ⲙⲁⲕⲁⲣⲓⲟⲥ ⲇⲉ ⲛ ⲉⲛⲉⲥⲱϥ ⲉⲙⲁⲧⲉ ϩⲙ̄ ⲡⲉϥ ⲉⲓⲛⲉ ⲉ ϥ ⲧⲣⲉ ϣⲣⲱϣ ⲉⲙⲁⲧⲉ ϩⲙ̄ ⲡⲉϥ ⲁⲩⲉⲓ̈ⲛ · ⲉ ϥ ⲟ ⲙ̄ ⲙⲉⲣϣ̄ ϩⲙ̄ ⲡⲉϥ ϥⲱ ⲉ ϥ ⲕⲟⲥⲙⲉⲓ ϩⲙ̄ⲙⲛ︦ⲧ︦ⲥⲁⲉⲓ ⲛⲓⲙ · ϩⲓ ⲙⲛ︦ⲧ︦ ϫⲱⲱⲣⲉ ⲉⲣⲉ ϩⲁϩ ϭⲱϣⲧ̄ ⲛ̄ⲥⲱ ϥ ⲉ ⲩ ⲣ̄ ϣⲡⲏⲣⲉ ⲙ̄ⲙⲟ ϥ :ⲻ ⲙⲛ︦ⲛ︦ⲥⲁ ⲛⲁⲓ ⲇⲉ ⲇⲉⲕⲓⲟⲥ ⲡ ⲣ̄ⲣⲟ ⲁ ϥ ⲕⲓⲙ ⲛ̄ ⲧⲉϥ ⲁⲡⲉ ⲟⲩⲉϩ ⲥⲁϩⲛⲉ ⲉ ⲛⲟϫ ϥ̄ ⲉ ⲡⲉ ϣⲧⲉⲕⲟ ⲉ ϥ ϫⲱ ⲙ̄ⲙⲟ ⲥ · ϫⲉ ⲡ ⲣⲱⲙⲉ ⲉⲧⲉ ⲙ̄ⲡⲉ ϥ ⲥⲟⲩⲛ ⲡ ⲧⲁⲓⲟ ⲙⲁⲣ ϥ̄ ϫⲓⲡⲏⲣⲁ ⲧⲉⲛⲟⲩ ⲙ̄ ⲡ ⲉⲧ ϭⲁⲓ̈ⲟ · ⲛ̄ⲧ ⲁ ϥ ϫⲉ ⲡⲁⲓ ⲇⲉ ⲉ ϥ ⲙⲉⲉⲩⲉ ϫⲉ ⲉ ϥ ⲛⲁ ⲉϣ ⲡⲉⲛⲉ ⲡⲉϥ ⲗⲟⲅⲓⲥⲙⲟⲥ ⲛ̄ ⲉⲩⲥⲉⲃⲏⲥ · ⲡ ⲙⲁⲣⲧⲩⲣⲟⲥ ⲇⲉ ⲙ̄ ⲡⲉ ⲭⲥ̄ ⲉ ⲩ ϫⲓ ⲙ̄ⲙⲟ ϥ ⲉ ⲡⲉ ϣ ⲧⲉⲕⲟ · ⲛ ϥ̄ ⲣⲁϣⲉ ⲁⲩⲱ ⲛ ϥ̄ ⲧⲉⲗⲏⲗ ϩⲙ̄ ⲡⲉ ⲡⲛ︤ⲁ︥ · ⲉ ϥ ϯ ⲉⲟⲟⲩ ⲙ̄ ⲡ ⲛⲟⲩⲧⲉ :ⲻ Ϩⲛ̄ ⲧⲉ ⲩϣⲏ ⲇⲉ ⲉⲧ ⲙ̄ⲙⲁⲩ ⲁ ⲩ ⲁⲅⲅⲉⲗⲟⲥ ⲁϩⲉ ⲣⲁⲧ ϥ̄ ϩⲓϫⲱ ϥ ⲡⲉϫⲁ ϥ ⲛⲁ ϥ · ϫⲉ ⲙⲉⲣⲕⲟⲩⲣⲓⲉ · ⲧⲱⲕ ⲛ̄ ϩⲏⲧ ⲁⲩⲱ ⲙ̄ⲡⲣ̄ ⲣ̄ ϩⲟⲧⲉ ϩⲏⲧ ⲟⲩ · ⲛ̄ ⲛ̄ⲁ ⲡⲩⲗⲏ ⲙ̄ ⲡ ⲧⲩⲣⲁⲛⲛⲟⲥ · ⲡⲓⲥⲧⲉⲩⲉ ⲉ ⲡⲉ ⲭⲥ̄ ⲡ ⲛⲟⲩⲧⲉ ⲛ ⲅ̄ ϩⲟⲙⲟⲗⲟⲅⲉⲓ ⲙ̄ⲙⲟ ϥ ϫⲉ ⲛ̄ⲧⲟϥ ⲡⲉ ⲡⲉ ⲭⲥ̄ ⲡ ⲛⲟⲩⲧⲉ ϫⲉ ⲟⲩⲛ̄ ϣϭⲟⲙ ⲙ̄ⲙⲟ ϥ ⲉⲧ ⲟⲩϫⲟ ⲕ ⲉⲃⲟⲗ ϩⲛ̄ ⲑⲗⲓⲯⲓⲥ ⲛⲓⲙ · Ⲡ ⲙⲁⲣⲧⲩⲣⲟⲥ ⲇⲉ ϩⲱⲱ ϥ ⲛⲉ ⲁ ϥ ϭⲙ̄ϭⲟⲙ · ⲛ̄ ϩⲟⲩⲟ · ⲛⲁⲓ ⲛⲉ ⲛⲧ ⲁ ⲡ ⲁⲅⲅⲉⲗⲟⲥ ϫⲟⲟ ⲩ ⲉⲣⲟ ϥ ϩⲙ̄ ⲡ ⲧⲣⲉ ϥ ⲟⲩⲱⲛϩ̄ ⲉⲣⲟ ϥ :ⲻ ⲙ̄ⲡⲉ ϥ ⲣⲁⲥⲧⲉ ⲇⲉ ⲁ ϥ ϩⲙⲟⲥ ⲉ ⲡ ⲃⲏⲙⲁ ⲛ̄ϭⲓ ⲇⲉⲕⲓⲟⲥ · ⲁ ϥ ⲟⲩⲉϩ ⲥⲁϩⲛⲉ ⲉ ⲧⲣⲉ ⲩ ⲡⲁⲣ ϩⲓⲥⲧⲁ ⲛⲁ ϥ ⲙ̄ ⲡ ⲙⲁⲕⲁⲣⲓⲟⲥ · ⲁⲩⲱ ⲡⲉϫⲁ ϥ ⲛⲁ ϥ · ϫⲉ ⲁⲣⲁ ⲡⲉⲓ ⲧⲁⲓⲟ ⲛ ⲧⲉⲓ ⲙⲓⲛⲉ ⲡⲣⲉⲡⲉⲓ ⲛⲁ ⲕ ⲛ̄ⲧ ⲁ ⲕ ϫⲓⲧ ϥ̄ ⲉ ⲃⲟⲗ ϩⲓⲧⲟⲟⲧ ⲉⲧⲉ ⲡⲉ ⲧϭⲁⲓⲟ ⲡ ⲉⲛ̄ⲧ ⲁ ⲕ ⲥⲟⲧⲡ ϥ̄ ⲛⲁ ⲕ ⲙⲁⲩⲁⲁ ⲕ :ⲻ ⲁ ϥ ⲟⲩⲱϢⲃ̄ ⲛ̄ϭⲓ ⲡ ⲙⲁⲕⲁⲣⲓⲟⲥ ⲡⲉϫⲁ ϥ ϫⲉ ϥ ⲡⲣⲉⲡⲉⲓ ⲛⲁ ⲓ ⲛ̄ ϩⲟⲩⲟ · ⲁ ⲓ ϫⲓ ⲅⲁⲣ ⲛ̄ ⲟⲩ ⲁⲝⲓⲱⲙⲁ · ⲛ̄ ⲁⲧ ⲧⲁⲕⲟ · ⲡⲉϫⲉ Ⲡ ⲣ̄ⲣⲟ ⲛⲁ ϥ ϫⲉ ϫⲱ ⲉⲣⲟ ⲓ ⲙ̄ ⲡⲉⲕ ⲅⲉⲛⲟⲥ ⲙⲛ̄ ⲧⲉⲕ ⲡⲟⲗⲓⲥ ⲛ̄ⲧⲟⲕ ⲅⲁⲣ ϯ ⲥⲟⲟⲩⲛ ⲙ̄ⲙⲟ ⲕ ϫⲉ ⲉ ⲕ ⲏⲡ ⲉ ⲁϣ ⲛ̄ ⲧⲁⲝⲓⲥ · ⲡⲉϫⲁ ϥ ⲛⲁ ϥ Ⲛ̄ϭⲓ ⲫ ⲁⲅⲓⲟⲥ ⲙⲉⲣ ⲕⲟⲩⲣⲓⲟⲥ · ϫⲉ ⲉϣϫⲉ ⲕ ⲟⲩⲱϣ ⲉ ⲥⲟⲩⲛ̄ ⲡⲁ ⲅⲉⲛⲟⲥ ⲙⲛ̄ ⲧⲁ ⲡⲟⲗⲓⲥ · ⲁⲛⲟⲕ ⲅⲁⲣ ϯ ⲛⲁ ⲧⲁⲙⲟ ⲕ ⲉⲣⲟ ⲟⲩ · ⲡⲁ ⲉⲓⲱⲧ ⲙⲉⲛ ⲕⲁⲧⲁ ⲥⲁⲣⲝ̄ ⲟⲩ ⲉⲃⲟⲗ ⲡⲉ ϩⲛ̄ ⲧⲉⲥ ⲕⲓⲑⲓⲁ · ⲉ ⲡⲉϥ ⲣⲁⲛ ⲡⲉ ⲕⲟⲣⲇⲓⲁⲛⲟⲥ · ⲉ ⲁ ϥ ⲣ̄ ⲙⲁⲧⲟⲓ ϩⲙ̄ ⲡ ⲁⲣⲓⲑⲙⲟⲥ · ⲛ︦ ⲙ︦ ⲙⲁⲣⲧⲩⲥⲓⲟⲛ · ϩⲙ̄ ⲡⲉ ⲟⲩⲟⲉⲓϣ ⲇⲉ ⲡⲁⲓ ⲁ ϥ ⲣ̄ ⲡⲣⲱⲧⲟⲥ ⲉ ⲡⲓ ⲁⲣⲓⲑⲙⲟⲥ ⲛ̄ ⲟⲩⲱⲧ · ⲡⲁ ⲉⲓⲱⲧ ⲇⲉ ϩⲱⲱ ϥ ⲛ̄ ⲁⲗⲩ ⲑⲉⲓⲛⲟⲥ ⲡⲉ ⲡ ⲛⲟⲩⲧⲉ ⲁⲩⲱ ⲧⲁ ⲡⲟⲗⲓⲥ ⲧⲉ ⲑ ⲓⲉⲗⲏ︦ⲙ︦ ⲛ̄ ⲧ ⲡⲉ · ⲧ ⲡⲟⲗⲓⲥ ⲙ̄ ⲡ ⲛⲟϭ ⲛ̄ ⲣ̄ⲣⲟ :ⲻ Ⲡⲉϫⲉ ⲡ ⲣ̄ⲣⲟ ⲛⲁ ϥ ⲟⲛ ϫⲉ ⲛ̄ⲧ ⲁ ⲩ ⲙⲟⲩⲧⲉ ⲉⲣⲟ ⲕ ⲙ̄ ⲡⲉⲓ ⲣⲁⲛ ϫⲉ ⲙⲉⲣⲕⲟⲩⲣⲓ̄ⲟⲥ ϩⲓⲧⲛ̄ ⲛⲉⲕ ⲉⲓⲟⲟⲧⲉ ϫⲓⲛ ⲙ̄ⲙⲟⲛ ⲙ̄ ⲙⲁⲧⲟⲓ ⲛ ⲉⲛⲧ ⲁ ⲩ ⲧⲁⲁ ϥ ⲉⲣⲟ ⲕ :ⲻ Ⲡⲉϫⲁ ϥ ⲛ̄ϭⲓ ⲫ ⲁⲅⲓⲟⲥ ⲙⲉⲣⲕⲟⲩⲣⲓⲟⲥ · ϫⲉ ⲡⲁ ⲉⲓⲱⲧ ⲛ̄ⲧ ⲁ ϥ ⲙⲟⲩⲧⲉ ⲉⲣⲟ ⲓ ϫⲉ ⲫⲓⲗⲟⲡⲁⲧⲱⲣ · ⲉⲧⲉ ⲡⲉϥ ⲟⲩⲱϩⲙ̄ ⲡⲉ ⲡ ⲙⲁⲓ̈ ⲛⲉϥ ⲉⲓⲟⲟⲧⲉ ⲛ̄ⲧⲉⲣ ⲉⲓ ⲣ̄ⲙⲁⲧⲟⲓ ⲇⲉ ⲁ ⲩ ⲙⲟⲩⲧⲉ ⲉⲣⲟ ⲓ ϩⲓⲧⲛ̄ ⲡ ⲧⲣⲓ̈ⲃⲟⲩⲛⲟⲥ ϫⲉ ⲙⲉⲣⲕⲟⲩ ⲣⲓⲟⲥ · Ⲡ ⲣ̄ⲣⲟ ⲇⲉ ⲡⲉϫⲁ ϥ ⲛⲁ ϥ ϫⲉ ⲙⲉⲣⲕⲟⲩⲣⲓⲟⲥ ⲱⲡ ⲉⲧ ⲕ̄ ϫⲱ ⲙ̄ⲙⲟ ϥ ⲕ ⲛⲁ ⲉⲓⲣⲉ ⲕⲁⲧⲁ ⲡⲉⲛ ⲡⲣⲟⲥⲧⲁⲅⲙⲁ ⲛ̄ⲧ ⲁ ⲛ ⲧⲟϭ ϥ̄ ⲉⲃⲟⲗ ⲛ̄ ⲟⲩⲟⲛ ⲛⲓⲙ ⲛ ⲅ̄ ⲡⲣⲟⲥⲕⲩⲛⲏ ⲛ̄ ⲛ̄ ⲛⲟⲩⲧⲉ ⲛ ⲅ̄ ϫⲓ ⲙ̄ ⲡⲉⲕ ⲧⲁⲓⲟ · ⲛ̄ ϣⲟⲣⲡ̄ ⲙⲛ̄ ⲡ ⲕ̄ⲉⲟⲟⲩ ϫⲓⲛ ⲙ̄ⲙⲟⲛ · ⲱⲡ ⲉⲧⲉ ⲕ ϫⲱ ⲙ̄ⲙⲟ ϥ · ⲁϫⲓ ⲥ ⲛⲁ ⲛ ϩⲛ̄ ⲟⲩ ϭⲉⲡⲏ ϩⲱⲥ ⲉ ⲕ ⲥⲟⲟⲩⲛ̄ ϫⲉ ⲛ̄ⲧ ⲁ ⲩ ⲛ̄ⲧ ⲕ̄ ⲉ ⲡⲉⲓ ⲙⲁ · ⲉⲧⲃⲉ ⲡⲓ̈ ϩⲱⲃ :ⲻ ⲁ ϥ ⲟⲩⲱϣⲃ̄ ⲛ̄ϭⲓ ⲡ ⲙⲁⲣⲧⲩⲣⲟⲥ ⲡⲉϫⲁ ϥ ϫⲉ ⲁⲛⲟⲕ ⲕⲁⲧⲁ ⲑ ⲉ ⲛ̄ⲧ ⲁ ⲓ ⲉⲓ ⲉ ⲡⲉⲓ ⲙⲁ ϩⲱⲥ ϫⲉ ⲉⲓⲉ ϫⲣⲟ ⲉⲣⲟ ⲕ ⲙⲛ̄ ⲡⲉⲕ ⲉⲓⲱⲧ ⲡ ⲥⲁⲧⲁⲛⲁⲥ · ⲡ ⲉⲛ̄ⲧ ⲁ ⲡⲉⲑ ⲟⲟⲩ ⲛⲓⲙ · ϣⲱⲡⲉ ⲉⲃⲟⲗ ϩⲓⲧⲟⲟⲧ ϥ̄ · Ⲉⲓϣⲁⲛ ϫⲣⲟ ⲇⲉ ϣⲁ ⲩ ϯ ⲕⲗⲟⲙ · ⲉ ϫⲱ ⲓ ϩⲓⲧⲙ̄ ⲡ ⲁⲅⲱⲛⲟⲑⲉⲧⲏⲥ · ⲙ̄ ⲙⲉ ⲡⲁ ϫⲥ̄ ⲓ︤ⲥ︥ ⲡⲉ ⲭ︤ⲥ︥ · ⲡ ⲉⲧ ⲉ ϩⲛⲁ ⲕ ϭⲉ ⲟⲩⲛ ⲁⲣⲓ ϥ ϩⲛ̄ ⲟⲩ ϭⲉⲡⲏ ⲛ ⲅ̄ ⲧⲙ̄ ⲱⲥⲕ̄ · ⲟⲩⲛ̄ ⲧⲁ ⲓ ⲅⲁⲣ ⲙ̄ⲙⲁⲩ ⲛ̄ ⲧ ⲡⲁⲛϩⲟⲡⲗⲓⲁ ⲙ̄ ⲡ ⲛⲟⲩⲧⲉ ⲙⲛ̄ ⲡ ⲉⲑ ⲩⲣⲱⲛ ⲛ̄ ⲧ ⲡⲓⲥϯⲥ · ⲛⲁⲓ ⲉⲃⲟⲗ ϩⲓⲧⲟⲟⲧ ⲟⲩ · ϯ ⲛⲁ ϫⲣⲟ ⲉ ⲛⲉⲕ ⲙⲉⲉⲩⲉ ⲙⲛ̄ ⲛⲉⲕ ⲧⲉⲭⲛⲏ ⲧⲏⲣ ⲟⲩ · ⲛ̄ ⲕⲣⲟϥ ⲉϩⲟⲩⲛ ⲉⲣⲟ ⲓ · ⲧⲟⲧⲉ ⲡ ⲣ̄ⲣⲟ ⲁ ϥ ⲙⲟⲩϩ ⲛ̄ ϫⲱⲛⲧ̄ ⲡⲉϫⲁ ϥ ϫⲉ ⲉⲡⲉⲓⲇⲏ ⲡⲁⲓ ϫⲱ ⲙ̄ⲙⲟ ⲥ · ϫⲉ ⲟⲩⲛ̄ⲧⲁ ⲓ ⲙ̄ⲙⲁⲩ ⲛ̄ ⲟⲩ ⲡⲁⲛϩⲟⲡⲗⲓⲁ · ⲛ̄ ϩⲱⲃ Ⲕⲁⲓⲡⲉⲣ ⲉ ϥ ⲕⲏⲕ ⲁϩⲏⲩ ⲉ ϥ ⲁϩⲉ ⲣⲁⲧ ϥ̄ · ϯ ⲕⲉⲗⲉⲩⲉ ⲉ ⲧⲣⲉ ⲩ ⲧⲟⲥ ϥ̄ ⲉⲃⲟⲗ · ⲉ ϥ ⲧⲟ ⲉ ⲛ̄ ϣⲙⲟⲩⲓ · ⲛ̄ ⲥⲉ ϫⲟⲗⲕ ϥ̄ · ⲉⲃⲟⲗ ⲟⲩⲧⲉ ⲧ ⲡⲉ ⲙⲛ̄ ⲡ ⲕⲁϩ ⲛ̄ⲁ ⲟⲩⲙⲁϩⲉ · ⲛ̄ⲧⲉⲣ ⲟⲩ ⲣ̄ ⲡⲁⲓ ⲇⲉ ⲛⲁ ϥ · ⲡⲉϫⲁ ϥ ⲛ̄ϭⲓ ⲡ ⲣ̄ⲣⲟ ϫⲉ ⲉ ⲩ ⲧⲱⲛ ⲧⲉⲛⲟⲩ ⲛⲉⲕ ϩⲟⲡⲗⲟⲛ ⲉ ⲧⲉⲕ ⲑⲁⲣⲉⲓ ⲉⲣⲟⲟⲩ · ϣⲉ ⲡ ⲛⲟϭ ⲛ̄ ⲛⲟⲩⲧⲉ ⲡⲍⲉⲩⲥ · ⲁ ⲩⲧⲟⲥⲕ̄ ⲉⲃⲟⲗ ⲉⲙⲁⲧⲉ · ⲁ ϥ ϭⲱϣⲧ̄ ⲇⲉ ⲉϩⲣⲁⲓ ⲉ ⲧ ⲡⲉ ⲛ̄ϭⲓ ⲡ ⲡ ⲉⲧ ⲟⲩⲁⲁⲃ ⲡⲉϫⲁ ϥ ϫⲉ ⲡⲁ ϫⲥ̄ ⲃⲟⲏⲑⲉⲓ ⲉⲣⲟ ⲓ̈ ⲁⲛⲟⲕ ⲡⲉⲕ ϩⲙ̄ϩⲁⲗ · ⲡⲁⲗⲓⲛ ⲟⲛ Ⲁ ϥ ⲕⲉⲗⲉⲉⲩⲉ ⲛ̄ϭⲓ ⲡ ⲣ̄ⲣⲟ ⲉ ⲧⲣ ⲉ ⲩ ϣⲱⲗϭ̄ ⲙ̄ ⲡⲉϥ ⲥⲱⲙⲁ ϩⲛ̄ ϩⲉⲛ ϭⲟⲣⲧⲉ ⲉ ⲩ ϫⲏⲣ ⲉ ⲡ ⲙⲁ · ⲛ̄ ϩⲉⲛ ⲙⲁⲥϯⲅⲝ̄ · Ⲁⲩⲱ ⲙⲛ︦ⲛ︦ⲥⲱ ⲥ ⲛ̄ ⲥⲉ ⲡⲉⲣϣ̄ϩⲉⲛ ϫⲃ̄ⲃⲥ̄ ⲛ̄ ⲕⲱϩⲧ̄ ϩⲁⲣⲟ ϥ ϫⲉⲕⲁⲥ ⲉϥⲉ ⲣⲱⲕϩ̄ · ⲕⲁ ⲧⲁ ⲕⲟⲩⲓ ⲕⲟⲩⲓ̈ ⲁ ϥ ⲱϣⲙ̄ ⲛ̄ϭⲓ ⲡ ϣⲁϩ ⲙ̄ ⲡ ⲕⲱϩⲧ̄ ϩⲙ̄ ⲡⲉ ⲥⲛⲟϥ ⲙ̄ ⲡ ⲇⲓ ⲕⲁⲓⲟⲥ ⲉ ⲧ ϩⲁⲧⲉ ⲉ ⲡ ⲉⲥⲏⲧ · ⲡ ϩⲁⲅⲓⲟⲥ ⲇⲉ ⲁ ϥ ϥⲓ ⲉⲣⲟ ϥ ϩⲛ̄ ⲟⲩ ⲛⲟϭ ⲙ̄ ⲙⲛ︤ⲧ︥ ϫⲱⲱⲣⲉ ϩⲛ̄ ⲧⲉⲓ ⲛⲟϭ ⲛ̄ ⲃⲁⲥⲁⲛⲟⲥ :ⲻ ⲇⲉⲕⲓⲟⲥ ⲇⲉ ⲁ ϥ ⲕⲉⲗⲉⲩⲉ ⲉ ⲧⲣⲉ ⲩ ⲃⲟⲗ ϥ̄ ⲉⲃⲟⲗ ϫⲉⲕⲁⲥ ⲛ̄ ⲛⲉϥ ⲙⲟⲩ ϩⲛ̄ ⲟⲩ ϭⲉⲡⲏ ⲛ̄ ⲥⲉ ⲟⲧⲡ ϥ̄ ⲉϩⲟⲩⲛ ⲉ ⲩ ⲙⲁ ⲛ̄ ⲕⲁⲕⲉ ⲛ̄ ⲥⲉ ⲱⲣϫ̄ ⲉⲣⲱ ϥ ϩⲛ̄ ⲟⲩ ϭⲉⲡⲏ :ⲻ ⲙ̄ ⲙⲁⲧⲟⲓ ⲇⲉ ⲁ ⲩ ϥⲓ ⲉϩⲣⲁⲓ ϩⲁⲣⲟ ϥ · ⲉ ϥ ⲟ ⲙ̄ ⲡ ⲁϣ ⲙⲟⲩ ⲉ ⲩⲛ̄ ⲟⲩ ⲕⲟⲩⲓ̈ ⲛ̄ ⲛⲓϥⲉ · ϣⲟϫⲡ̄ ⲛ̄ϩⲏⲧ ϥ̄ ⲉ ⲩ ⲙⲉⲉⲩⲉ ϫⲉ ⲉ ϥ ⲛⲁ ⲙⲟⲩ :ⲻ ⲙⲛ︦ⲛ︦ⲥⲁ Ⲟⲩ ⲕⲟⲩⲓ ⲇⲉ ϩⲛ̄ ⲧⲉⲩⲛⲟⲩ ⲉⲧ ⲙ̄ⲙⲁⲩ ⲁ ⲡ ⲁⲅ ⲅⲉⲗⲟⲥ ⲙ̄ ⲡ ϫⲥ̄ ⲟⲩⲱⲛϩ̄ ⲛⲁ ϥ ⲉⲃⲟⲗ ⲡⲉϫⲁ ϥ ⲛⲁ ϥ ϫⲉ ϯ ⲣⲏⲛⲏ ⲛⲁ ⲕ ⲡ ϣⲟⲉⲓϫ ⲛ̄ ⲣⲉϥ ϫⲣⲟ · ⲛ̄ⲧⲉⲣ ϥ̄ ϫⲉ ⲡⲁⲓ ⲇⲉ ⲁ ϥ ⲧⲁⲗϭⲉ ⲛ ϥ̄ ⲥⲁϣ ⲉⲧ ϩⲙ̄ ⲡⲉϥ ⲥⲱⲙⲁ · ⲁⲩⲱ ⲁ ϥ ⲧⲁϩⲟ ϥ ⲉⲣⲁⲧ ϥ̄ ⲉ ϥ ⲟⲩⲟϫ ϩⲱⲥⲧⲉ ⲛ ϥ̄ ⲧⲱⲟⲩⲛ · ⲛ ϥ̄ ⲁϩⲉⲣⲁⲧ ϥ̄ ⲛ ϥ̄ ϯ ⲉⲟⲟⲩ ⲙ̄ ⲡ ⲛⲟⲩⲧⲉ ⲛ̄ⲧ ⲁ ϥ ⲃⲟⲏⲑⲉⲓ ⲉⲣⲟ ϥ :ⲻ ⲙⲛ︦ⲛ︦ Ⲥⲁ ⲛⲁⲓ ⲁ ϥ ⲕⲉⲗⲉⲩⲉ ⲉ ⲧⲣⲉ ⲩ ⲧⲁϩⲟ ϥ ⲉⲣⲁⲧ ϥ̄ ⲉ ⲡ ⲃⲏⲙⲁ · ⲁⲩⲱ ⲛ̄ⲧⲉⲣⲉ ϥ ⲛⲁⲩ ⲉⲣⲟ ϥ ⲛ̄ϭⲓ ⲡ ⲣ̄ⲣⲟ ⲡⲉϫⲁ ϥ ⲛⲁ ϥ ϫⲉ ⲁ ⲩ ϥⲓⲧ ⲕ̄ ⲉⲃⲟⲗ ϩⲓⲧⲟⲟⲧ ⲉ ⲕ ⲟ ⲙ̄ ⲡ ⲁϣ ⲙⲟⲩ ⲛ̄ ⲁϣ ⲛ̄ ϩⲉ ⲧⲉⲛⲟⲩ ⲉ ⲕ ⲙⲟⲟϣⲉ ⲙⲉϣⲁⲕ ⲣⲱ ⲙⲛ̄ ⲗⲁⲁⲩ ⲙ̄ ⲡⲱⲗϩ̄ ϩⲓ ⲡⲉⲕ ⲥⲱⲙⲁ · ⲧⲟⲧⲉ Ⲁ ϥ ⲕⲉⲗⲉⲩⲉ ⲛ̄ ⲛ̄ⲃⲁⲓⲙⲉⲣⲉϩ ⲉⲧ ⲁϩⲉ ⲣⲁⲧ ⲟⲩ ⲉ ⲧⲣⲉ ⲩ ⲙⲟⲩϣⲧ̄ ⲙ̄ ⲡⲉϥ ⲥⲱⲙⲁ · ⲛⲁⲓ ⲇⲉ ⲡⲉϫⲁ ⲩ ⲙ̄ ⲡ ⲣ︦ⲣ︦ⲟ ϫⲉ ϣⲉ ⲡⲉ ⲕⲣⲁⲧⲟⲥ · ⲱ̄ ⲡ ⲣ̄ⲣⲟ ⲛ̄ ⲉⲩⲥⲉⲃⲏⲥ · ⲡⲉϥ ⲥⲱⲙⲁ ⲧⲏⲣ ϥ̄ · ⲟⲩⲟϫ ⲉ ⲙⲛ̄ ⲗⲁⲁⲩ ⲛ̄ ⲧⲁⲕⲟ ϩⲓⲱⲱ ϥ ⲛ̄ ⲑ ⲉ ⲛ̄ ⲟⲩⲁ ⲙ̄ⲡ ⲟⲩ ϫⲱϩ ⲉⲣⲟ ϥ ⲉ ⲡ ⲧⲏⲣ ϥ̄ ⲙ̄ ⲡⲉⲩ ⲧⲏⲃⲉ :ⲻ ⲇⲉⲕⲓⲟⲥ ⲇⲉ ϩⲱⲱ ϥ ⲡⲉϫⲁ ϥ ϫⲉ ⲡⲁⲛⲧⲱⲥ ϥ ⲛⲁ ϫⲟⲟ ⲥ ϫⲉ ⲡⲉ ⲭⲥ̄ ⲡ ⲉⲛⲧ ⲁ ϥ ⲧⲟⲩϫⲟ ⲓ̄ ⲁ ϥ ⲧⲁⲗϭⲟ ⲓ · ⲙⲏ ⲁ ⲧⲉⲧⲛ̄ ϫⲓ ⲥⲁⲉⲓⲛ ⲉϩⲟⲩⲛ ⲉ ⲡⲉ ϣⲧⲉⲕⲟ ⲉ ⲧⲣⲉ ϥ ⲑⲉⲣⲁⲡⲉⲩⲉ ⲙ̄ⲙⲟ ϥ · ⲛ̄ⲧⲟⲟⲩ ⲇⲉ ⲡⲉϫⲁ ⲩ Ϫⲉ ϣⲉⲧⲉⲕ ⲙⲛ︦ⲧ︦ ⲛⲟϭ ⲉⲧ ⲧⲁⲓⲏⲩ ⲉⲧ ⲁⲙⲁϩⲧⲉ ⲉϫⲛ̄ ⲧ ⲟⲓⲕⲟⲩⲙⲉⲛⲏ ⲧⲏⲣ ⲥ̄ · ⲙ̄ⲡⲉ ⲗⲁⲁⲩ ⲑⲉⲣⲁⲡⲉⲩⲉ ⲙ̄ⲙⲟ ϥ · ⲁⲗⲗⲁ ⲛ ⲛ̄ ⲙⲉⲉⲩⲉ ϫⲉ ϥ ⲛⲁ ⲙⲟⲩ ⲡⲉ · ⲛ̄ ⲁϣ ⲛ̄ ϩⲉ ⲧⲉⲛⲟⲩ ϥ ⲟⲛϩ̄ ⲏ̄ ⲛⲧ ⲁ ϥ ⲗⲟⲛ̄ⲁϣ ⲛ̄ ϩⲉ · ⲛ̄ ⲧⲛ̄ ⲥⲟⲟⲩⲛ ⲁⲛ · ⲡⲉϫⲁ ϥ ⲇⲉ ⲛⲁ ⲩ ϫⲉ ⲧⲉⲧⲛ̄ ⲥⲟⲟⲩⲛ ϫⲉ ⲟⲩ ⲁϣ ⲛ̄ ϭⲟⲧ · ⲧⲉ ⲧ ⲙⲁⲅⲓⲁ · ⲛ̄ ⲛⲉ ⲭⲣⲓⲥϯⲁⲛⲟⲥ · ⲁⲩⲱ ⲛ̄ ⲁϣ ⲛ̄ ϩⲉ ⲥⲁϥ ⲙⲉⲛ ⲁ ϥ ⲣ̄ ⲕⲱⲱⲥ · ⲙ̄ ⲡ ⲟⲟⲩ ϩⲱⲱ ϥ ϥ ⲁϩⲉ ⲣⲁⲧ ϥ̄ Ⲁ ϥ ⲟⲩⲟϫ · Ⲁ ϥ ⲙⲟⲩϩ ⲇⲉ Ⲛ̄ ϭⲱⲛⲧ̄ ⲡⲉϫⲁ ϥ ⲛⲁ ϥ ϫⲉ ⲁϫⲓ ⲥ ⲉⲣⲟ ⲓ ϩⲛ̄ ⲟⲩ ⲙⲉ · ϫⲉ ⲛⲓⲙ ⲡ ⲉⲛⲧ ⲁ ϥ ⲧⲁⲗϭⲟ ⲕ ⲭⲱ ⲣⲓⲥ ⲙⲁⲅⲓⲁ · Ⲁ ϥ ⲟⲩⲱϣⲃ̄ ⲛ̄ϭⲓ ⲫ ⲁⲅⲓⲟⲥ ⲙⲉⲣⲕⲟⲩⲣⲓⲟⲥ ϫⲉ ⲡⲁ ϫⲥ̄ ⲓⲥ̄ ⲡⲉ ⲭⲥ̄ ⲡ ⲥⲁⲉⲓⲛ ⲙ̄ ⲙⲉ ⲛ̄ ⲛⲉⲛ ⲯⲩ ⲭⲏ ⲙⲛ̄ ⲛⲉⲛ ⲥⲱⲙⲁ · ⲛ̄ⲧⲟϥ ⲡ ⲉⲧ ⲟⲩⲱϣ ⲉ ⲭⲁⲣⲓⲍⲉ ⲛⲁ ⲓ ⲙ̄ ⲡ ⲧⲁⲗϭⲟ · ⲕⲁⲧⲁ ⲑ ⲉ ⲛ̄ⲧ ⲁ ⲓ ϫⲟⲟ ⲥ · ⲙ̄ ⲫⲁⲣⲙⲁⲅⲟⲥ ⲇⲉ ⲙⲛ̄ ⲛ̄ ⲣⲉϥ‐ ⲙⲟⲩⲧⲉ ⲙⲛ̄ ⲛ̄ ⲣⲉϥ ϣⲙ̄ϣⲉ ⲉ ⲓⲇⲟⲗⲟⲛ ⲥⲉ ⲟ ⲛ̄ ϣⲉⲙⲙⲟ ⲉ ⲣⲟ ϥ · ⲁⲩⲱ ϥ ⲛⲁ ⲙⲁⲣ ⲟⲩ ⲛ̄ ϩⲉⲛ ⲙⲣ̄ⲣⲉ ⲛ̄ⲁ ⲧ ⲃⲱⲗ ⲉⲃⲟⲗ · ⲛ ϥ̄ ⲡⲁⲣⲁⲇⲓⲇⲟⲩ ⲙ̄ⲙⲟ ⲟⲩ ⲉ ⲡ ⲕⲱϩⲧ̄ ⲛ̄ ⲧ ⲅⲉϩⲉⲛⲛⲁ · ⲉⲧⲃⲉ ϫⲉ ⲙ̄ⲡ ⲟⲩ ⲥⲟⲩⲛ ⲡ ⲛⲟⲩⲧⲉ ⲙ̄ ⲙⲉ ⲛ̄ⲧ ⲁ ϥ ⲧⲁⲙⲓⲟ ⲟⲩ · ⲡⲉϫⲉ ⲡ ⲣ̄ⲣⲟ ϫⲉ ϯ ⲛⲁⲁⲛϩⲁⲗⲓⲥϭⲉ ⲙ̄ ⲡⲉⲕ ⲥⲱⲙⲁ ϩⲛ̄ ϩⲉⲛ ⲃⲁⲥⲁⲛⲟⲥ ⲉ ⲩ ⲛⲁϣⲧ̄ ⲙⲁⲣⲉ ⲓ ⲛⲁⲩ ϫⲉ ⲡⲉ ⲭⲥ̄ ⲉ ⲧⲉⲕ ⲛⲁϩⲧⲉ ⲉⲣⲟ ϥ · ⲛⲁ ⲧⲁⲗϭⲟ ⲕ :ⲻ Ⲡⲉϫⲁ ϥ ⲛ̄ϭⲓ ⲫ ⲁⲅⲓⲟⲥ ϫⲉ ϯ ⲡⲓ ⲥⲧⲉⲩⲉ ⲉ ⲡⲁ ϫⲥ̄ ⲓⲥ̄ ⲡⲉ ⲭⲥ̄ · ϫⲉ ⲉⲕϣⲁⲛ ⲉⲛ ⲟⲩ ⲙⲏⲏϣⲉ ⲛ̄ ϯ ⲙⲱⲣⲓⲁ · ⲉϫⲱ ⲓ · ⲛ ⲅ̄ ⲛⲁ ϣ ϣⲧⲣ̄ⲧⲱⲣ ⲧ̄ ⲁⲛ · ⲁ ϥ ϫⲟⲟ ⲥ ⲅⲁⲣ ϫⲉ ⲙ̄ⲡⲣ̄ ⲣ̄ ϩⲟⲧⲉ ϩⲏⲧ ⲟⲩ · ⲛ̄ ⲛ ⲉⲧ ⲛⲁ ⲙⲟⲩⲟⲩⲧ ⲙ̄ ⲡⲉⲧⲛ̄ ⲥⲱⲙⲁ · ⲉ ⲙⲛ̄ ϭⲟⲙ ⲇⲉ ⲙ̄ⲙⲟ ⲟⲩ ⲉ ⲙⲟⲩⲟⲩⲧ ⲛ̄ ⲛ ⲉⲧ ⲙ̄ ⲯⲩⲭⲏ · ⲁⲗⲗⲁ Ⲁⲣⲓ ϩⲟⲧⲉ ϩⲏⲧ ϥ̄ ⲛ̄ ϩⲟⲩⲟ ⲙ̄ ⲡ ⲉⲧⲉ ⲟⲩⲛ̄ ϭⲟⲙ ⲙ̄ⲙⲟ ϥ ⲉ ⲧⲁⲕⲟ ⲛ̄ ⲛ ⲉⲧⲙ̄ ⲯⲩⲭⲏ ⲙⲛ̄ ⲡ ⲉⲧ ⲛ̄ ⲥⲱⲙⲁ ϩⲣⲁⲓ ϩⲛ̄ ⲧ ⲅⲉϩⲉⲛⲛⲁ ⲛ̄ ⲥⲁⲧⲉ ⁘ ⁘ Ⲧⲟⲧⲉ ⲁ ϥ ⲕⲉⲗⲉⲩⲉ ⲛ̄ϭⲓ ⲡ ⲣ̄ⲣⲟ ⲉ ⲧⲣⲉ ⲩ ⲉⲓⲛⲉ ⲛ̄ ⲟⲩ ⲡⲉ ⲛⲓⲡⲉ ⲉ ϥ ⲗⲟⲃϣ̄ ⲛ̄ ⲥⲉ ⲕⲁⲁ ϥ ϩⲁ ⲛⲉϥ ⲁⲛⲁⲅⲕⲁⲓⲟⲛ · Ⲁⲩⲱ ⲙⲛ︦ⲛ︦ⲥⲁ ⲛⲁⲓ ϩⲉⲛ ⲗⲁⲙⲡⲁⲥ ⲛ̄ ⲕ ⲱϩⲧ̄ ϩⲁ ⲛⲉϥ ⲥⲡⲓ̄ⲣⲟⲟⲩⲉ :ⲻ Ⲛ̄ⲧⲉⲣ ⲟⲩ ⲣ̄ ⲡⲁⲓ ⲇⲉ · ⲉ ⲡ ⲙⲁ ⲛ̄ ⲟⲩ ⲕⲁⲡⲛⲟⲥ ⲁ ⲩ ⲛⲟϭ ⲛ̄ ⲥ ϯ ⲛⲟⲩϥⲉ ϣⲱϣ ⲉⲃⲟⲗ · ⲉ ⲟⲩⲟⲛ ⲛⲓⲙ ⲉⲧ ϩⲙ̄ ⲡ ⲙⲁ ⲉⲧ ⲙ̄ⲙⲁⲩ · ⲉ ⲩ ⲃⲁⲥⲁⲛⲓⲍⲉ ⲇⲉ ⲙ̄ⲙⲟ ϥ ⲉ ⲡⲉ ϩⲟⲩⲟ ⲙ̄ ⲡ ϥⲁϣⲁϩⲟⲙ ⲟⲩⲇⲉ ⲙ̄ ⲡⲉϥ ⲣⲓⲙⲉ · ⲡⲉϫⲁ ϥ ⲇⲉ ⲛⲁ ϥ ⲛ̄ϭⲓ ⲇⲉⲕⲓⲟⲥ · ϫⲉ ⲉ ϥ ⲧⲱⲛ ⲡⲉⲕ ⲥⲁⲉⲓⲛ ⲧⲉⲛⲟⲩ · ⲙⲁⲣⲉ ϥ ⲉⲓ ⲛ ϥ̄ ⲑⲉⲣⲁⲡⲉⲩⲉ ⲙ̄ⲙⲟ ⲕ · ⲕⲁⲓ ⲅⲁⲣ ⲁ ⲕ ϫⲟⲟ ⲥ ⲛⲉ ⲟⲩⲛ̄ ϣ ϭⲟⲙ ⲙ̄ⲙⲟ ϥ ⲉⲧⲟⲩⲛⲟⲥⲧ̄ ⲉⲓϣⲁⲛ ⲙⲟⲩ · ⲫ ⲁⲅⲓⲟⲥ ⲇⲉ ⲙⲉⲣⲕⲟⲩⲣⲓⲟⲥ · ⲡⲉϫⲁ ϥ ⲛⲁ ϥ ϫⲉ ⲁⲣⲓ̈ ⲡ ⲉⲧ ⲉ ϩⲛⲁ ⲕ ⲟⲩⲛ̄ⲧⲁ ⲕ ⲉⲝⲟⲩⲥⲓⲁ ⲉ ϩⲟⲩⲛ ⲉ ⲡⲁ ⲥⲱⲙⲁ · ⲧⲁ ⲯⲩⲭⲏ ⲇⲉ ⲡ ⲛⲟⲩⲧⲉ ⲡ ⲉⲧ ⲟ ⲙ̄ ⲡⲉⲥ ϫⲥ̄ · ⲡⲁ ⲥⲱⲙⲁ ⲙⲉⲛ Ⲕⲁⲛ ⲉⲕϣⲁⲛ ⲧⲁⲕⲟ ϥ · ⲧⲁ ⲯⲩⲭⲏ ⲛⲁ ⲙⲁⲟⲩⲛ ⲉⲃⲟⲗ ⲉ ⲥ ⲟ ⲛ̄ ⲁⲧ ⲧⲁⲕⲟ ⁘ Ⲡⲁⲗⲓⲛ ⲟⲛ ⲁ ϥ ⲕⲉⲗⲉⲩⲉ ⲛ̄ϭⲓ ⲡ ⲣ̄ⲣⲟ ⲉ ⲧⲣⲉ ⲩ ⲁϣⲧ ϥ̄ ⲛ̄ⲥⲁ ϫⲱ ϥ · ⲁⲩⲱ ⲛ̄ ⲥⲉ ⲉⲓϣⲉ ⲛ̄ ⲟⲩ ⲛⲟϭ ⲛ̄ ⲱⲛⲉ ⲉ ⲡⲉϥ ⲙⲁⲕϩ̄ ϫⲉⲕⲁⲥ ϩⲙ̄ ⲡ ⲧⲣⲉ ϥ ⲱⲧϭ̄ ⲉϥⲉ ⲙⲟⲩ ϩⲛ̄ ⲟⲩ ϭⲉⲡⲉ · ⲡ ⲙⲁⲣⲧⲩⲣⲟⲥ ⲇⲉ ⲁⲧ ϭⲟⲙ ⲙ̄ ⲡ ⲛⲟⲩⲧⲉ ⲟⲩⲱϩ ⲛ̄ϩⲏⲧ ϥ̄ ⲙⲛ̄ ⲧⲉϥ ⲭⲁⲣⲓⲥ · ⲁ ϥ ⲙⲟⲩⲛ ⲉⲃⲟⲗ ⲛ̄ ⲟⲩ ⲛⲟϭ ⲛ̄ ⲛⲁⲩ ϩⲛ̄ ϯ ⲃⲁⲥⲁⲛⲟⲥ ⲧⲁⲓ̈ · Ⲇⲉⲕⲓⲟⲥ ⲇⲉ ⲛ̄ⲧⲉⲣⲉ ϥ ⲛⲁⲩ ⲉ ⲡ ⲙⲁⲣⲧⲩⲣⲟⲥ · ϫⲉ ϥ ϥⲓϩⲁ ⲛ̄ ϯⲙⲱⲣⲓⲁ · ϩⲛ̄ ⲟⲩ ⲙⲛ︤ⲧ︥ ϫⲱⲱⲣⲉ · ⲁⲩⲱ ⲙ̄ⲡⲉ ⲗⲁⲁⲩ ⲛ̄ ⲃⲁⲥⲁⲛⲟⲥ ϫⲱϩ ⲉⲣⲟ ϥ ⲁ ϥ ⲕⲉⲗⲉⲩⲉ ⲉ ⲧⲣⲉ ⲩ ϥⲓ ⲡⲱⲛⲉ ⲙ̄ⲙⲁⲩ ⲉⲃⲟⲗ ϩⲓ̈ ⲡⲉϥ ⲙⲁⲕ ϥ̄ ⲛ̄ ⲥⲉ ⲉⲓⲛⲉ ⲛ̄ ⲟⲩ ⲙⲁⲥϯⲅⲝ̄ ⲛ̄ⲕⲱⲃϩ̄ ⲉ ⲥ ⲟ ⲛ̄ ϥⲧⲟⲟⲩ ⲛ̄ ϣⲗⲟⲡ · ⲛ̄ ⲥⲉ ϩⲓⲟⲩⲉ ⲉⲣⲟ ϥ ϣⲁⲧⲉ ⲡ ⲕⲁϩ · ϩⲱⲣⲡ̄ ϩⲙ̄ ⲡⲉϥ ⲥⲛⲟϥ · ⲡⲓ ⲅⲉⲛⲛⲁⲓⲟⲥ ⲇⲉ Ⲛⲉ ϥ ⲟ ⲛ̄ ⲑ ⲉ ⲛ̄ ⲟⲩ ⲱⲛⲉ ⲛ̄ ⲁⲇⲁⲙⲁⲥ · ⲁ ϥ ⲧⲱⲟⲩⲛ ϩⲛ̄ ⲟⲩ ⲙⲛ︦ⲧ︦ ϫⲱⲱ ⲣⲉ ϩⲁ ⲧⲉⲓ ⲃⲁⲥⲁⲛⲟⲥ · ⲁⲩⲱ ⲡⲉϫⲁ ϥ ϫⲉ Ⲧ ⲉⲩⲭⲁⲣⲓⲥⲧⲟⲩ ⲛⲁ ⲕ ⲡ[ⲁ] ϫⲥ̄ ϫⲉ ⲁ ⲕ ⲁⲁ ⲧ ⲛ̄ⲙ̄ ⲡ ϣⲁ · ⲛ̄ ϣ ⲡ̄ ϩⲓⲥⲉ ⲉϫⲙ̄ ⲡⲉⲕ ⲣⲁⲛ ⲉⲧ ⲟⲩⲁⲁⲃ · ⲡ ⲣ̄ⲣⲟ ⲇⲉ ⲛ̄ⲧⲉⲣ ⲉ ϥ ⲛⲁⲩ Ϫⲉ ⲟⲩ ⲁⲧ ⲡⲱⲱⲛⲉ ⲡⲉ ⲡⲉϥ ⲗⲟⲅⲓⲥⲙⲟⲥ ⲁⲩⲱ ϫⲉ ⲉ ϥ ⲛⲁ ⲉϣ ⲡⲓⲑⲉ ⲁⲛ ⲙ̄ⲙⲟ ϥ ⲉ ⲧⲣⲉ ϥ ⲑⲩⲥⲓⲁⲍⲉ · ⲁ ϥ ϫⲓ‐ ϣⲟϫⲛⲉ ⲛⲉ ϥ ϭⲉⲡⲏ ⲅⲁⲣ ⲉ ⲃⲱⲕ ⲡⲉ ⲉϩⲟⲩⲛ ⲉ ϩⲣⲱⲙⲏ : ⲁ ϥ ϯ ⲁⲡⲟⲫⲁⲥⲓⲥ ⲉⲣⲟ ϥ ⲉ ⲧⲣⲉ ⲩ ϯⲙⲱⲣⲉⲓ ⲙ̄ⲙⲟ ϥ ϩⲛ̄ ⲧ ⲥⲏϥⲉ ⲉ ϥ ϫⲱ ⲙ̄ⲙⲟ ⲥ · ϫⲉ Ⲙⲉⲣⲕⲟⲩⲣⲓⲟⲥ ⲡⲁⲓ ⲛ̄ⲧ ⲁ ϥ ⲥⲱϣ ⲛ̄ ⲛ̄ ⲛⲟⲩⲧⲉ ⲁⲩⲱ ⲁ ϥ ⲕⲁⲧⲁⲫⲣⲟⲛⲉⲓ ⲙ̄ ⲡ ⲇⲟⲅⲙⲁ ⲉⲧ ⲟⲩⲁⲁⲃ · ⲛ̄ⲧⲉ ⲧ ⲙⲛ︦ⲧ︦ ⲣⲙ̄ ⲣⲁϣ · ⲉ ⲁ ϥ ⲟⲡ ϥ̄ ⲉ ⲩ ⲗⲁⲁⲩ ⲡⲉⲛ ⲕⲣⲁⲧⲟⲥ ⲕⲉⲗⲉⲩⲉ ⲉ ⲧⲣⲉ ⲩ ϥⲓ ⲛ̄ ⲧⲉϥ ⲁⲡⲉ ϩⲛ̄ ⲧⲉ ⲭⲱⲣⲁ · ⲛ̄ ⲧ ⲕⲁⲡⲡⲁⲇⲟⲕⲓⲁ · ϩⲙ̄ ⲡⲓ ⲙⲁ ⲉⲧ ⲙ̄ⲙⲁⲩ · ⲉⲣⲉ ⲟⲩⲟⲛ ⲛⲓⲙ ⲛⲁⲩ ⲉⲣⲟ ϥ · Ⲟⲩⲟⲛ ⲅⲁⲣ ⲛⲓⲙ ⲛ̄ⲧ ⲁ ⲩ ϫⲓ ⲉⲟⲟⲩ ⲉⲃⲟⲗ ϩⲓⲧⲙ̄ ⲡ ⲣ̄ⲣⲟ ⲉⲩϣⲁⲛ ⲁⲛϯⲗⲉⲅⲉ ⲉⲧⲃⲉ ⲡⲉϥ ⲟⲩⲉϩ ⲥⲁϩⲛⲉ · ⲥⲉ ⲛⲁ ϯ ⲛⲁ ϥ ⲛ̄ ϩⲉⲛ ⲥⲏϣⲉ · ⲉ ⲡ ϩⲁⲏ ⲛ̄ ⲥⲉ ⲡⲁⲣⲁⲇⲓⲇⲟⲩ ⲙ̄ⲙⲟ ϥ · ⲉⲧⲟⲟⲧ ⲥ̄ ⲛ̄ ⲧ ⲥⲏϥⲉ :ⲻ ⲛⲉ ⲛⲧ ⲁ ⲩ ⲧⲟϣ ⲟⲩ ⲇⲉ ⲉ ⲧⲣⲉ ⲩ ϥⲓⲧ ϥ̄ · ⲁ ⲩ ϥⲓ ϩⲁⲣⲟ ϥ · ⲁⲩⲱ ⲁ ⲩ ⲧⲁⲗⲟ ϥ ⲉ ⲩ ⲧⲃ̄ⲛⲏ ⲁ ⲩ ⲙⲟⲣ ϥ̄ ⲉϩⲣⲁⲓ ⲉϫⲱ ϥ · ⲉⲃⲟⲗ ϫⲉ ⲁ ⲡ ⲥⲱⲙⲁ ⲙ̄ ⲡ ⲙⲁⲣⲧⲩⲣⲟⲥ ⲃⲱⲗ ⲉⲃⲟⲗ ⲛ̄ⲥⲁ ⲥⲁ ⲛⲓⲙ · ⲁ ϥ ⲣ̄ ⲑ ⲉ ⲛ̄ⲛⲉ ⲓ ⲕⲱⲱⲥ · Ⲁ ⲩ ⲙⲟⲟϣⲉ ⲇⲉ ϩⲛ̄ ⲟⲩ ϩⲓⲏ ⲉ ⲥ ⲟⲩⲏⲏⲩ · ⲁⲩⲱ ϩⲓⲧⲛ̄ ϩⲉⲛ ⲕⲟⲩⲓ ⲛ̄ ϩⲟⲟⲩ ⲁ ⲩ ⲧⲁϩⲉ ⲧ ⲡⲟⲗⲓⲥ ⲧ ⲕⲁⲓⲥⲁⲣⲓⲁ · ⲁⲩⲱ ⲛ̄ ⲧⲉⲓ ϩⲉ ⲁ ⲩ ⲟⲩⲁϩ ϥ̄ ⲉ ⲡⲉⲥⲏⲧ ⲕⲟⲩⲓ ⲕⲟⲩⲓ · Ⲡ ϫⲥ̄ ⲇⲉ ⲁ ϥ ⲁϩⲉ ⲣⲁⲧ ϥ̄ ϩⲓϫⲱ ϥ ⲡⲉϫⲁ ϥ ⲛⲁ ϥ · ϫⲉ ⲙⲉⲣⲕⲟⲩⲣⲓⲉ · ⲁⲙⲟⲩ ⲛ ⲅ̄ ⲙ̄ⲧⲟⲛ ⲙ̄ⲙⲟ ⲕ ϩⲁϩ ⲧ ⲏⲓ · ⲉⲡⲉⲓⲇⲏ ⲁ ⲕ ϫⲉⲕ ⲡⲉⲕ ⲇⲣⲟⲙⲟⲥ ⲉⲃⲟⲗ · ⲁ ⲕ ϩⲁⲣⲉϩ ⲉ ⲧ ⲡⲓⲥϯⲥ · ϫⲓ ⲛⲁ ⲕ ⲙ̄ ⲡⲉ ⲕⲗⲟⲙ · ⲛ̄ ⲧ ⲙⲛ︤ⲧ︥‐ ϣⲟⲉⲓϫ ⲡ ⲉⲛ̄ⲧ ⲁ ⲩ ⲧⲟϣ ϥ̄ ⲛⲁ ⲕ ⲉ ⲕⲗⲏⲣⲟⲛⲟⲙⲉⲓ̄ ⲙ̄ⲙⲟ ϥ · ⲡ ⲙⲁⲣⲧⲩⲣⲟⲥ ⲇⲉ ϩⲙ̄ Ⲡ ⲧⲣⲉ ⲡ ϫⲥ̄ ⲟⲩⲱⲛϩ̄ ⲉⲣⲟ ϥ ⲁ ϥ ϭⲙ̄ϭⲟⲙ · ⲡⲉϫⲁ ϥ ⲛ̄ ⲛ ⲉⲧ ϩⲁϩⲧⲏ ϥ · ϫⲉ ⲁⲣⲓ ⲡ ⲉⲛ̄ⲧ ⲁ ⲩ ⲟⲩⲉϩ ⲥⲁϩⲛⲉ ⲙ̄ⲙⲟ ϥ · ⲛⲏ ⲧⲛ̄ ϩⲛ̄ ⲟⲩ ϭⲉⲡⲏ · ⲉⲣⲉ ⲡ ϫⲥ̄ ⲇⲉ ⲡⲁⲓ ⲉⲧ ⲧⲱϩⲙ̄ ⲛ̄ ⲟⲩⲟⲛ ⲛⲓⲙ ⲉϩⲟⲩⲛ ⲉ ⲧ ⲙⲉⲧⲁⲛⲟⲓⲁ · ⲉ ϥⲉ ⲧⲣⲉ ⲧⲉⲧⲛ︦ ⲙ︦ⲡϣⲁ ⲛ̄ ⲧⲉϥ ⲭⲁⲣⲓⲥ · ⲟⲩ ⲣⲙ̄ ⲙ ⲁⲟ ⲅⲁⲣ ⲡⲉ ⲁⲩⲱ ϣⲁ ϥ ⲭⲁ ⲣⲓⲍⲉ ⲛ̄ ⲛ ⲉⲧ ⲛⲁ ϯ ⲡⲉⲩ ⲟⲩⲟⲓ ⲉⲣⲟ ϥ ϩⲛ̄ ⲟⲩ ⲇⲱ ⲣⲉⲁ ⲁϫⲛ̄ ⲫⲑⲟⲛⲟⲥ :ⲻ ⲁⲩⲱ ⲛ̄ⲧⲉⲣⲉ ϥ ϫⲉ ⲛⲁⲓ ⲁ ⲩ ϥⲓ ⲛ̄ ⲧⲉϥ ⲁⲡⲉ ⲁ ϥ ϫⲱⲕ ⲉⲃⲟⲗ · ⲛ̄ ⲑ ⲟⲙⲟⲗⲟⲅⲓⲁ ⲉⲧ ⲛⲁⲛⲟⲩ ⲥ ⲙ̄ ⲡⲉⲛ ⲥⲏ︦ⲣ︦ ⲛ̄ ⲥⲟⲩ · ϫⲟⲩⲧⲏ ⲙ ⲡ ⲉⲃⲟⲧ ⲛ ⲟⲉⲃⲣⲓⲟⲥ ⲉ ⲧⲉ ϩⲁⲑⲱⲣ̄ ⲡⲉ · Ⲁ ⲩ ⲛⲟϭ ⲇⲉ ⲛ̄ ϣⲡⲏⲣⲉ ϣⲱⲡⲉ ⲉ ⲥ ⲙ̄ⲡϣⲁ ⲛ̄ ⲣ̄ ⲡⲉⲥ ⲙⲉⲉⲩⲉ · ⲙⲛ︦ⲛ︦ⲥⲁ ⲧⲣⲉ ⲡ ⲙⲁⲣⲧⲩⲣⲟⲥ ϫⲱⲕ ⲉⲃⲟⲗ ⲁ ⲡⲉϥ ⲥⲱⲙⲁ ⲟⲩⲃⲁϣ ⲛ̄ ⲑ ⲉ ⲛ̄ ⲟⲩ ⲭⲓⲱⲛ ⲉ ϥ ϣⲉϣ ⲥ ϯ ⲛⲟⲩϥⲉ ⲉⲃⲟⲗ ⲛ̄ ⲑ ⲉ ⲛ̄ ϩⲉⲛ ϣⲟⲩϩⲏⲛⲉ · ⲉ ⲩ ⲥⲟⲧⲡ̄ ⲙⲛ̄ ⲟⲩ ϭⲛ̄ⲛⲉ ⲉⲧⲃⲉ ⲡⲓ ⲙⲁⲉⲓⲛ ϭⲉ ⲡⲁⲓ̈ · Ⲁ ϩⲁϩ ⲛ̄ ⲣⲱⲙⲉ ⲣ̄ ⲭⲣⲓⲥϯⲁⲛⲟⲥ ⲡ ⲡ ⲉⲧ ⲟⲩⲁⲁⲃ ⲇⲉ ⲁ ⲩ ⲟⲩⲁϩ ϥ̄ ϩⲛ̄ ⲟⲩ ⲧⲟⲡⲟⲥ ⲉ ϥ ⲟⲩⲟⲛϩ̄ ⲉⲃⲟⲗ ⲡ ⲙⲁ ⲉⲧⲉⲣⲉ ⲟⲩ ⲙⲏⲏϣⲉ ⲛ̄ ϭⲟⲙ · ϩⲓ ⲧⲁⲗϭⲟ ϣⲱⲡⲉ ⲙ̄ⲙⲁⲩ ⲉ ⲩ ⲉⲟⲟⲩ ⲙ̄ ⲡ ⲛⲟⲩⲧⲉ ⲡ ⲉⲓⲱⲧ ⲙⲛ̄ ⲡⲉϥ ⲙⲟⲛⲟⲅⲉⲛⲏⲥ ⲛ̄ ϣⲏⲣⲉ ⲓ︦ⲥ︦ ⲡⲉ ⲭ︦ⲥ︦ ⲡⲉⲛ ϫ︦ⲥ︦ ⲙⲛ̄ ⲡⲉ ⲡⲛⲁ̄ ⲉⲧ ⲟⲩⲁⲁⲃ ϣⲁ ⲉⲛⲉϩ · ϩⲁⲙⲏⲛ · Ⲧⲉ ϣⲡⲏⲣⲉ ⲛ̄ⲧ ⲁ ⲥ ⲟⲩⲱⲛϩ̄ ⲉⲃⲟⲗ ϩⲓⲧⲙ̄ ⲫ ⲁⲅⲓⲟⲥ ⲙⲉⲣⲕⲟⲩⲣⲓⲟⲥ ⲛ̄ ⲑ ⲉ ⲛ̄ⲧ ⲁ ϥ ⲡⲁⲧⲁⲥⲥⲉ ⲛ̄ ⲓⲟⲩⲗⲓⲁⲛⲟⲥ · ⲡ ⲁⲛⲟⲙⲟⲥ · ⲛ︦ ⲣ︦ⲣⲟ ϩⲓ̈ϫⲙ̄ ⲡϥ̄ ⲙⲉⲣⲉϩ Ⲁⲩⲱ ⲧⲉ ϣⲡⲏⲣⲉ ⲛⲉ ⲥ ⲥⲏϩ ϩⲛ̄ ⲧ ⲙⲉϩ ⲯⲓⲧⲉ ⲛ̄ ϩⲓⲥⲧⲟⲣⲓⲁ · ⲛ̄ ⲧ ⲉⲕⲕⲗⲏⲥⲓⲁ ϩⲁⲙⲏⲛ · ϩⲙ̄ ⲡⲉ ⲟⲩ ⲟⲉⲓϣ ⲉⲧ ⲙ̄ⲙⲁⲩ Ⲉⲣⲉ ⲕⲩⲣⲓⲗⲗⲟⲥ ⲟⲛ ⲉⲡⲓⲥⲕⲟⲡⲟⲥ ⲉ ⲓⲉⲗⲏ︦ⲙ︦ · ⲁ ⲩ ⲛⲟϭ ⲙ̄ ⲙⲁⲉⲓⲛ ⲟⲩⲱⲛϩ̄ ⲉⲃⲟⲗ ⲛ̄ⲧⲉ ⲡⲉ ⲭⲥ̄ · ϫⲓ ⲛ ϫⲡ̄ ϣⲟⲙⲧⲉ ⲙ̄ ⲡⲉ ϩⲟⲟⲩ ϣⲁ ϫⲡ̄ ⲯⲓⲧⲉ · Ⲁ ⲩ ⲛⲟϭ ⲛ̄ ⲥⲧⲁⲩⲣⲟⲥ · ⲛ̄ ⲟⲩⲟⲉⲓⲛ · ⲟⲩⲱⲛϩ̄ ⲉⲃⲟⲗ · ⲉ ϥ ⲁϩⲉ ⲣⲁⲧ ϥ̄ ϩⲓϫⲙ̄ ⲡ ⲙ̄ϩⲁⲁⲩ ⲙ̄ ⲡ ⲥⲏ︤ⲣ︥ ⲙ̄ ⲡ ϩⲱⲧ ⲉⲃⲟⲗ ⲛ̄ ⲥⲁⲣⲝ̄ ⲛⲓⲙ · ⲙ̄ ⲡⲓⲥⲧⲟⲥ ⲙⲛ̄ ⲛ̄ ⲁⲡⲓⲥⲧⲟⲥ · ⲃⲁⲣⲃⲁⲣⲟⲥ ϩⲣⲱ ⲙⲁⲓⲟⲥ · ϩⲱⲥⲧⲉ ⲛ̄ⲧⲉ ⲙ̄ ⲙⲏⲏϣⲉ ⲏ ⲣ ⲟⲩ ⲉⲧ ϣⲟⲟⲡ ϩⲛ̄ ⲙ̄ ⲡⲟⲗⲓⲥ · ⲥⲱⲟⲩϩ ⲙⲛ̄ ⲛⲉⲩ ϭⲓⲛ ⲟⲩⲱⲙ ⲙⲛ̄ ⲛⲉⲩ ϭⲓⲛⲥⲱ ⲙⲛ̄ ⲛⲉⲩ ⲏⲣⲡ̄ ⲛ̄ ⲥⲉ ⲱⲙ ......... ⲙ̄ ⲡⲉ ⲥⲧⲁⲩⲣⲟⲥ ϣⲁⲛⲧⲉ ϥ ⲃⲱⲕ ⲉϩⲣⲁⲓ ⲉ ⲧ ⲡⲉ ... ⲛ̄ϫ ⲡ̄ ⲯⲓⲧⲉ · ⲉⲣⲉ ⲛ̄ ⲃⲁⲗ ⲛ̄ ⲟⲩⲟⲛ ⲛⲓⲙ ϭⲱϣⲧ̄ ⲛ̄ⲥⲱ ϥ · Ⲕⲩⲣⲓⲗⲗⲟⲥ Ⲇⲉ ⲡ ⲉⲡⲓⲥⲕⲟⲡⲟⲥ ⲛ̄ ⲑ ⲓⲉⲗⲏ︦ⲙ︦ ⲁ ϥ ⲥϩⲁⲓ ⲛ̄ ⲧⲉ ϣⲡⲏⲣⲉ ⲛ̄ⲧ ⲁ ⲥ ϣⲱⲡⲉ · ⲁ ϥ ⲥϩⲁⲓ ⲛ̄ ⲟⲩ ⲉⲡⲓⲥⲧⲟⲗⲏ · ⲁ ϥ ϫⲟⲟⲩ ⲥ ⲛ̄ ⲕⲱⲥⲧⲟⲥ ⲡ ⲣ︤ⲣⲟ ⲉ ⲡ ⲕⲱⲙⲏⲧⲁⲧⲟⲛ · ⲡⲁⲓ ⲉⲧ ⲙⲉ ⲛ̄ ⲁⲑⲁⲛⲁⲥⲓⲟⲥ · ⲁⲑⲁⲛⲁⲥⲓⲟⲥ ⲇⲉ Ⲁ ϥ ⲁⲙⲁϩⲧⲉ ⲉϫⲛ̄ ⲧ ⲉⲕ ⲕⲗⲏⲥⲓⲁ ⲛ̄ ⲣⲁⲕⲟⲧⲉ ⲛ̄ ⲕⲉ ϫⲟⲩⲧⲏ ⲛ̄ ⲣⲟⲙⲡⲉ · ⲛ̄ⲥⲁ ⲛⲉⲩ ⲉⲣⲏⲩ ⲙ̄ⲡⲉ ⲗⲁⲁⲩ ⲙ̄ ⲡⲟⲗⲩⲙⲟⲥ ⲧⲱⲟⲩⲛ ⲉϫⲱ ϥ · Ⲁ ϥ ⲣ̄ ϫⲟⲩⲥⲛⲟⲟⲩⲥ ⲅⲁⲣ ⲛ̄ ⲣⲟⲙⲡⲉ ϩⲛ̄ ⲧ ⲉⲡⲓⲥⲕⲟⲡⲏ ⲙⲛ̄ ⲧ ⲉⲝⲟⲣⲓⲥϯⲁ · ⲛ̄ⲧⲉⲣ ϥ̄ ⲙⲟⲩ ⲇⲉ ⲛ̄ϭⲓ ⲕⲱⲥⲧⲟⲥ ⲁ ϥ ⲣ︦ⲣ︦ⲣ︦ⲟ ⲉ ⲡⲉϥ ⲙⲁ ⲛ̄ϭⲓ ⲓⲟⲩⲗⲓⲁⲛⲟⲥ · ⲉ ⲩ ⲁⲛⲟⲙⲟⲥ ⲡⲉ ⲛ̄ ϩⲉⲗⲏⲛ ⲉ ⲩ ⲉⲃⲟⲗ ⲡⲉ ϩⲛ̄ ⲧ ⲥⲱⲛⲉ ⲛ̄ ⲕⲱⲥⲧⲁⲛϯⲛⲟⲥ ⲡ ⲛⲟϭ ⲧⲉ ⲥϩⲁⲓ ⲅⲁⲣ ⲛⲉ ⲟⲩ ϩⲉⲗⲏⲛ ⲡⲉ ⲛ̄ ϣⲏⲣⲉ ⲇⲉ ⲛ̄ ⲕⲱⲛⲥⲧⲁⲛϯⲛⲟⲥ ⲁ ⲩ ⲛⲁⲩ ⲉ ⲡ ϣⲏⲣⲉ ϣⲏⲙ ϫⲉ ⲟⲩⲛⲁ ϣⲧ̄ϩⲣⲁϥ ⲡⲉ ⲁ ⲩ ⲣ̄‐ ϩⲟⲧⲉ ϫⲉ ⲛ̄ⲛ ϥ̄ ϥⲓ ⲛ̄ⲧ .. ⲧ ⲙⲛ̄ⲧ ⲉⲣⲟ ⲙ̄ ⲡⲉⲩ .... ⲛ̄ ⲕⲟⲩⲓ ⲁ ⲩ ⲧⲁⲁ ϥ ⲉ ⲧ ⲉⲕⲕⲗⲏⲥⲓⲁ · ⲁ ⲩ ⲁⲁ ϥ ⲛ̄ ⲁⲛⲁⲅⲛⲱ ⲥⲧⲏⲥ · ⲛ̄ ⲣⲱⲙⲉ ⲇⲉ ⲙ̄ ⲡⲉϥ ⲉⲓⲱⲧ ⲁ ⲩ ⲉⲓⲛⲉ ⲙ̄ⲙⲟ ϥ ⲉ ϩⲣⲁⲓ ϩⲛ̄ ⲧ ⲙⲛ︤ⲧ︥ ϩⲉⲗⲗⲏⲛ · ⲛ̄ⲧⲉⲣⲉ ϥ ⲙⲟⲩ ⲇⲉ ⲛ̄ϭⲓ ⲕⲱⲥⲧⲟⲥ ⲁ ϥ ⲣ︦ ⲣ︦ⲣⲟ ⲉ ⲡⲉϥ ⲙⲁ ⲛ̄ϭⲓ ⲓⲟⲩⲗⲓⲁⲛⲟⲥ · ⲁⲩⲱ ⲁ ϥ ⲧⲁⲁ ϥ ⲉ ⲧ ⲙⲛ︦ⲧ︦ ϩⲗ̄ⲗⲏⲛ ⲛ̄ ⲧⲉⲩⲛⲟⲩ · Ⲁ ϥ ϣⲓⲛⲉ ⲛ̄ⲥⲁ ⲟⲩⲱⲛ ⲛ̄ ⲛ︦ ⲣ︦ ⲡⲏⲩⲉ ⲇⲏⲙⲟⲥⲓⲁ · ⲡⲁⲓ ϭⲉ ⲁ ϥ ϭⲱ ϩⲙ̄ ⲡ ⲡⲁⲗⲗⲁϯⲟⲛ ⲛ̄ⲧ ⲁⲛⲇⲓⲟⲭⲓⲁ ⲛ︦ ϥ︦ ⲙ︦ⲡϣⲁ ⲅⲁⲣ ⲁⲛ ⲛ̄ ⲙ̄ ⲙⲁ ⲛ̄ ⲕⲱ[ⲥ]ⲧⲁⲛϯⲛⲟⲥ ⲉ ⲧⲣⲉ ϥ ⲟⲩⲱϩ ⲛ̄ϩⲏⲧ ⲟⲩ · ⲁ ϥ ⲃⲱⲕ ⲉ ⲡ ⲙⲁ ⲛ̄ ⲛ̄ ϩⲉⲗⲗⲏⲛ ⲙⲛ̄ ⲛⲉⲩ ⲉⲓⲇⲱⲗⲟⲛ · ⲁ ϥ ϫⲓ ⲛ̄ ⲟⲩ ⲃⲏϭ ⲁ ϥ ⲧⲁⲁ ϥ ⲙ̄ ⲡ ϩⲩⲉⲣⲉⲩⲥ ⲁ ϥ ⲧⲁⲗⲟ ϥ ⲉϩⲣⲁⲓ ⲛ̄ ⲑⲩⲥⲓⲁ ⲙ̄ ⲡ ⲇⲁⲓⲙⲱⲛ · ⲁ ϥ ϥⲓ ⲙ̄ ⲡ ϩⲩⲡⲁⲣ ⲁ ϥ ⲧⲁⲁ ϥ ⲛⲁ ϥ ⲁ ϥ ⲟⲩⲟⲙ ϥ̄ · Ⲓⲟⲩⲗⲓⲁⲛⲟⲥ ⲇⲉ ⲡ ϣⲏⲣⲉ ⲛⲧ ϥ̄ ⲥⲱⲛⲉⲡⲉ ⲁ ϥ ⲧⲁⲛϩⲟⲩⲧ ϥ̄ ⲉ ⲧ ⲙⲛ︦ⲧ︦ ⲉⲣⲟ · ⲛ̄ⲧⲉⲣⲉ ϥ ⲛⲁⲩ ⲇⲉ ⲉⲧⲉ ⲡⲣⲟⲑⲉⲥⲙⲓⲁ ⲙ̄ ⲡ ⲥⲟⲛ ⲛ̄ ⲧⲉϥ ⲙⲁⲁⲩ · ⲁ ϥ ϭⲱⲡⲉ ⲙ̄ ⲫ ⲁⲅⲓⲟⲥ ⲑⲉⲟⲇⲟⲣⲓⲭⲟⲥ ⲡⲉ ⲡⲣⲉⲥⲃⲩⲧⲉⲣⲟⲥ · ⲁⲩⲱ ⲡ ⲟⲓⲕⲟ ⲛⲟⲙⲟⲥ ⲛ̄ ⲧ ⲉⲕⲕⲗⲏⲥⲓⲁ ⲁ ϥ ⲙⲟⲟⲩⲧ ϥ̄ · ⲁ ϥ ⲉⲓ ⲇⲉ ⲁ ϥ ϫⲓ ⲡ ⲟⲩⲱ ⲛ̄ ⲓⲟⲩⲗⲓⲁⲛⲟⲥ · ⲛ̄ⲧⲟϥ ⲇⲉ ⲁ ϥ ⲛⲟⲩϭⲥ̄ ⲉ ϥ ϫⲱ ⲙ̄ ⲙⲟ ⲥ ϫⲉ ⲁ ⲕ ϣⲧⲣ̄ⲧⲱⲣ ⲧ̄ ⲛ̄ ϯ ⲟⲩ ⲱϣ ⲁⲛ ⲉ ⲙⲟⲟⲩⲧ ⲟⲩ · ϫⲉ ⲛ̄ ⲛⲉⲩ ϣⲟⲩϣⲟⲩ ⲙ̄ⲙⲟ ⲟⲩ ϫⲉ ⲁ ⲛ ⲣ̄ ⲙⲁⲣⲧⲩⲣⲟⲥ ϩⲓⲱⲱ ⲕ ⲁⲗⲗⲁ ⲉⲓϣⲁⲛ ⲉⲓ ϩⲛ̄ ⲧ ⲡⲉⲣⲥⲓⲥ ϯ ⲛⲁ ⲕⲁ ⲟⲩ ⲛⲟⲙⲟⲥ ⲉϩⲣⲁⲓ ⲛⲁ ⲩ · ϫⲉ ϣⲟⲙⲛ︦ⲧ︦ ⲛ̄ ϩⲟⲗⲟⲕⲟⲧϯⲛⲟⲥ ⲉ ⲧ ⲁⲡⲉ ⲙ̄ ⲡ ⲡⲁ ⲅⲁⲛⲟⲥ ⲧⲉ ⲣⲟⲙⲡⲉ ⲛ̄ ⲛⲉ ⲭⲣⲓⲥϯⲁⲛⲟⲥ · ⲡ ⲃⲟⲩⲗⲉⲩⲧⲏⲥ ⲇⲉ ϣⲟⲙⲛ︦ⲧ︦ ⲛ̄ ⲟⲩⲕⲅⲓⲁ · ⲛⲁⲓ̈ ⲇⲉ ⲉ ϥ ⲉⲓⲣⲉ ⲙ̄ⲙⲟ ⲟⲩ ⲛⲉ ϥ ϩⲟϫϩϫ̄ ⲛ̄ ⲛⲉ ⲭⲣⲓⲥϯⲁⲛⲟⲥ ϩⲛ̄ ⲥⲙⲟⲧ ⲛⲓⲙ · ϩⲙ̄ ⲡⲉ ⲟⲩⲟⲉⲓϣ ⲇⲉ ⲉⲧ ⲙ̄ⲙⲁⲩ ⲛⲉⲣⲉ ⲧ ⲉⲕⲕⲗⲏⲥⲓⲁ ⲟ ⲛ̄ ⲣⲙ̄ ⲙ ⲁⲟ ϩⲛ̄ ⲧ ⲙⲛ︦ⲧ︦ ϫⲱⲱⲣⲉ ⲛ̄ ⲛⲉⲡⲛ︦ⲁ︦ⲧⲟⲫⲟⲣⲟⲥ · ⲉⲣⲉ ϥⲧⲟⲟⲩ ⲛ̄ ⲥⲧⲩⲗⲟⲥ ⲧⲱⲟⲩⲛ ϩⲁⲣⲟ ⲥ · ⲉⲧⲉ ⲛⲁⲓ ⲛⲉ · ⲁⲑⲁⲛⲁⲥⲓⲟⲥ ⲛ̄ ⲣⲁⲕⲟⲧⲉ · ⲁⲩⲱ ⲁⲛⲧⲱⲛⲓⲟⲥ ⲙⲛ̄ ⲡⲁϩⲱⲙⲱ ϩⲙ̄ ⲡ ⲙⲁⲣⲓ̈ⲥ · ⲁⲩⲱ ⲃⲁⲥⲓⲗⲉⲓⲟⲥ ϩⲛ̄ ⲧ ⲕⲁⲡⲡⲁⲇⲟⲕⲓⲁ · Ⲃⲁⲥⲓⲗⲉⲓⲟⲥ ⲇⲉ ⲛⲉ ϥ ⲟ ⲛ̄ ϣⲃⲏⲣ ⲉ ⲓⲟⲩⲗⲓⲁⲛⲟⲥ ⲉⲧⲃⲉ ⲧ ⲙⲛ︦ⲧ︦ ⲕⲟⲩⲓ ⲛ̄ⲧ ⲁ ⲩ ⲁⲁ ⲥ ⲙⲛ̄ ⲛⲉⲩ ⲉⲣⲏⲩ ϩⲛ̄ ⲧ ⲁⲛ ⲍⲏⲃⲉ · ⲛ̄ⲧⲉⲣⲉ ϥ ⲥⲱⲧⲙ̄ ⲇⲉ ⲉⲧⲃⲉ ⲛⲉϥ ⲡⲣⲁⲝⲓⲥ ⲉⲑ ⲟⲟⲩ · ⲁ ϥ ⲉⲓ ϣⲁⲣⲟ ϥ ⲙⲛ̄ ϩⲉⲛ ⲕⲉ ⲣⲉϥ‐ ϣⲙ̄ϣⲉ ⲛⲟⲩⲧⲉ ⲛ̄ ϣⲃⲏⲣ ⲉ ⲡ ⲉⲡⲓⲥⲕⲟⲡⲟⲥ ⲛ̄ⲧⲁ ϥ · Ⲛ̄ⲧⲉⲣ ⲟⲩ ⲃⲱⲕ ⲇⲉ ⲉϩⲟⲩⲛ ϣⲁⲣⲟ ϥ ⲁ ϥ ⲛⲁⲩ ⲉ ⲛⲉⲩ ⲥⲭⲏⲙⲁ ⲉ ⲩ ⲑⲃ̄ⲃⲓⲏⲩ · ⲁⲩⲱ ⲛⲉⲣⲉ ⲛⲉⲩ ⲙⲟⲣⲧ̄ ⲣⲏⲧ ⲡⲉ · ⲡⲉϫⲁ ϥ ⲛⲁ ⲩ ϫⲉ ⲉⲣⲉ ⲛⲁⲓ ϣⲓⲛⲉ ⲛ̄ⲥⲁ ⲟⲩ · ⲁ ϥ ⲟⲩⲱϣⲃ̄ ⲛ̄ϭⲓ ⲃⲁⲥⲓ̈ⲗⲉⲓⲟⲥ ϫⲉ ⲉ ⲛ ϣⲓⲛⲉ ⲛ̄ⲥⲁ ⲟⲩ ϣⲱⲥ ⲉ ⲛⲁ ⲛⲟⲩϥ ⲛ̄ ⲣⲉϥ ⲙⲟⲟⲛⲉ · ⲡⲉϫⲁ ϥ ⲛ̄ ⲃⲁⲥⲓⲗⲉⲓⲟⲥ ϫⲉ ⲛ̄ⲧ ⲁ ⲕ ⲕⲁ ⲡ ϣⲏⲣⲉ ⲙ̄ ⲡ ϩⲁⲙϣⲉ ⲧⲱⲛ ⲁ ⲕ ⲉⲓ ⲉ ⲡⲉⲓ̄ ⲙⲁ · ⲡⲉϫⲁ ϥ ⲛⲁ ϥ ϫⲉⲛ̄ⲧ ⲁ ⲓ ⲕⲁⲁ ϥ ⲉ ⲧⲁⲙⲓⲟ.ⲁⲓ̈ⲃⲉ ⲉⲧ ⲟⲩ ⲛⲁ ⲛⲟⲩϫⲕ̄ ⲉⲣⲟ ⲥ · ⲡⲉϫⲉ ⲡ ⲣ̄ⲣⲟ ⲛⲁ ϥ ϫⲉ Ⲉⲛⲉ ⲓ ⲫⲓⲗⲟⲥⲟⲫⲉⲓ ⲁⲛ ϫⲉ ⲛⲧ ⲕ̄ ⲡⲁ ϣⲃⲏⲣ · ⲛⲉ ⲓ ⲛⲁ ⲧⲣⲉ ⲩ ϥⲓ ⲡⲉ ⲛ̄ ⲧⲉⲕ ⲁⲡⲉ · Ⲡⲉϫⲉ ⲃⲁⲥⲓ ⲗⲉⲓⲟⲥ ⲛⲁ ϥ ⲙ̄ⲡⲉ ⲕ ⲫⲓⲗⲟⲥⲟⲫⲉⲓ · ⲉ ⲛ ⲉⲛⲧ ⲁ ⲕ ⲫⲓⲗⲟⲥⲟⲫⲉⲓ ⲅⲁⲣ ⲛⲉ ⲕ ⲛⲁ ⲕⲁ ⲛ̄ⲥⲱ ⲕ ⲁⲛ ⲡⲉ ⲛ̄ ⲧ ⲥⲟⲫⲓⲁ · ⲛ̄ⲧ ⲁ ⲩ ⲧ ⲥⲁⲃⲟ ⲕ ⲉⲣⲟ ⲥ · ⲉ ⲕⲱ ⲛ̄ ⲣⲉϥ ⲱϣ ϩⲛ̄ ⲛ̄ ϫⲱⲱⲙⲉ ⲛ̄ ⲧ ⲥⲟⲫⲓⲁ ⲙ̄ ⲙⲉ · Ⲡⲉϫⲉ ⲡ ⲣ︤ⲣⲟ ⲛⲁ ϥ ϫⲉ ⲁ ⲓ ⲟϣ ⲟⲩ ⲁⲩⲱ ⲁ ⲓ ⲛⲟⲓ ⲙ̄ ⲙⲟⲟⲩ · ⲡⲉϫⲉ ⲃⲁⲥⲓⲗⲉⲓⲟⲥ ϫⲉ ⲙ̄ⲡⲉ ⲕ ⲟϣ ⲟⲩ ⲕⲁⲗⲱⲥ · ⲟⲩⲇⲉ ⲙ̄ⲡⲉ ⲕ ⲛⲟⲓ ⲙ̄ⲙⲟ ⲟⲩ · ⲉⲛⲉϩ ⲉ ⲛⲉⲛⲧ ⲁ ⲕ ⲛⲟⲓ ⲅⲁⲣ ⲙ̄ⲙⲟ ⲟⲩ · ⲛ ⲅ̄ ⲛⲁ ⲧϭⲁⲓⲟ ⲟⲩ ⲁⲛ ⲡⲉ · ⲡⲉϫⲉ ⲡ ⲣ̄ⲣⲟ ⲛⲁ ⲩ ϫⲉ ϯ ⲛⲁ ⲉⲧⲡ̄ ⲧⲏⲩⲧⲛ̄ ⲉϩⲟⲩⲛ ϣⲁⲛⲧⲁ ⲉⲓ ϩⲛ̄ ⲧ ⲡⲉⲣⲥⲓⲥ · ⲧⲁⲣⲉ ⲧⲉⲧⲛ̄ ⲉⲓⲙⲉ ϫⲉ ⲟⲩ ⲡ ⲉⲧ ϯ ⲟⲩⲃⲉ ⲡ ⲣ̄ⲣⲟ ⲛ̄ ⲧⲉⲧⲛ̄ ⲙⲟⲩϩ ⲙ̄ ⲡ ϩⲟϫϩϫ̄ ⲙ̄ ⲡ ⲙⲁ ⲛ̄ ⲱⲧⲡ̄ ⲉϩⲟⲩⲛ :ⲻ Ⲡⲉϫⲉ ⲃⲁⲥⲓⲗⲉⲓ̄ⲟⲥ ϫⲉ ⲉⲕϣⲁⲛ ⲃⲱⲕ ⲉ ⲧ ⲡⲉⲣⲥⲓⲥ ⲛ [ⲛⲉ]ⲕⲟⲧ ⲕ̄ ⲉⲓⲉ ⲙ̄ ⲡⲉ ⲡ ⲛⲟⲩⲧⲉ ϣⲁϫⲉ ϩⲛ̄ ⲃⲁⲥⲓⲗⲉⲓⲟⲥ · Ⲡ ⲣ̄ⲣⲟ ⲇⲉ ⲓⲟⲩⲗⲓ̈ⲁⲛⲟⲥ ⲡⲉϫⲁ ϥ ϫⲉ ⲟⲩ ⲡⲉ ϯ ⲛⲁ ⲁ ϥ ⲙ̄ ⲡⲓ ⲅⲁⲗⲓⲗⲁⲓⲟⲥ ⲡⲓ ⲣⲉϥ ϫⲓ ϭⲟⲗ ⲁ ϥ ϫⲟⲟ ⲥ ⲅⲁⲣ ϩⲙ̄ ⲡⲉϥ ϩⲏⲧ ϫⲉ ⲛ̄ ⲥⲉ ⲛⲁ ⲕⲁ ⲟⲩ ⲱⲛⲉ ⲁⲛ ϩⲓϫⲛ̄ ⲟⲩ ⲱⲛⲉ ϩⲙ̄ ⲡ ⲣ̄ⲡⲉ ⲛ̄ ⲛ̄ ⲓⲟⲩⲇⲁⲓ̈ · Ⲁⲛⲟⲕ ϩⲱ ϯ ⲛⲁ ⲕⲟⲧ ϥ̄ ⲛ̄ ϩⲱⲃ ⲛ︦ ⲣ︦ⲣⲟ · ⲛ̄ ⲧⲁ ⲣ ⲛⲉϥ ϣⲁϫⲉ ⲛ̄ ϭⲟⲗ ⲧⲁⲣ ⲟⲩ ⲉⲓⲙⲉ ϫⲉ ⲟⲩ ⲣⲉϥ ϫⲓ ϭⲟⲗ ⲡⲉ · Ⲁⲩⲱ ⲁ ϥ ⲟⲩⲉϩ ⲥⲁϩⲛⲉ ⲉ ⲧⲣⲉ ⲩ ⲱⲧⲡ̄ ⲉϩⲟⲩⲛ ⲛ̄ ⲃⲁⲥⲓⲗⲉⲓⲟⲥ ⲉ ⲡⲉ ϣⲧⲉⲕⲟ ⲙⲛ̄ ⲡ ⲕⲉ ⲥⲛⲁⲩ ⲉⲧ ⲛⲙ̄ⲙⲁ ϥ · Ⲁⲩⲱ ⲁ ϥ ⲧⲁⲁ ϥ ⲉ ⲃⲱⲕ ⲉⲧ ⲡⲉⲣⲥⲓⲥ · ⲁ ϥ ⲉⲓ ⲇⲉ ⲉϫⲛ̄ ⲑⲓ̈ⲉⲗⲏ︦ⲙ︦ · ⲁ ϥ ⲛⲁⲩ ⲉ ⲛ ϣⲟⲣϣⲣ̄ ⲙ̄ ⲡ ⲣ̄ⲡⲉ · ⲉ ⲙⲛ̄ ⲟⲩϫⲟⲉ ⲛ̄ ⲟⲩⲱⲧ ⲕⲱⲧⲉ ⲉⲣⲟ ϥ · ⲕⲁⲧⲁ ⲑ ⲉ ⲛⲧ ⲁ ⲟⲩ ⲁⲥⲡⲁⲥⲓⲁⲛⲟⲥ ⲧⲁⲕⲟ ϥ ϩⲙ̄ ⲡ ⲧⲁⲕⲟ ⲛ̄ⲧ ⲁ ϥ ⲁⲁ ϥ · ⲛ̄ ⲛ ⲓⲟⲩ ⲇⲁⲓ̈ · ⲁ ϥ ⲕⲉⲗⲉⲩⲉ ⲉ ⲧⲣⲉ ⲩ ⲕⲁⲑⲁⲣⲓⲍⲉ ⲙ̄ⲙⲟ ϥ ϫⲉⲕⲁⲥ ⲉⲩⲉ ⲕⲟⲧ ϥ̄ ⲉ ϥ ⲧⲁⲓⲏⲩ ⲉ ⲡⲉ ϩⲟⲩⲟ · Ⲓⲟⲩⲗⲓⲁⲛⲟⲥ ⲇⲉ ⲁ ϥ ⲕⲁⲑⲓⲥⲧⲁ ⲛ̄ ⲟⲩ ⲕⲟⲙⲉⲥ ⲉϫⲙ̄ ⲡ ⲣ̄ⲡⲉ · ϫⲉ ⲉϥⲉ ⲕⲁⲑⲁⲣⲓⲍⲉ ⲙ̄ⲙⲟ ϥ ϣⲁⲛⲧⲉ ϥ ⲥⲙⲛ̄ⲥⲉⲛⲧⲉ ⲙ̄ⲙⲟ ϥ · ⲛ ϥ̄ ⲕⲟⲧ ϥ̄ · ⲛ̄ⲧⲟϥ ⲇⲉ ⲁ ϥ ⲧⲁⲁ ϥ ⲉⲧ ⲡⲉⲣⲥⲓⲥ · ⲁ ϥ ⲡⲟⲗⲉⲙⲉⲓ ⲁ ϥ ⲕⲁ ⲛ ⲉⲧ ⲟⲩⲁⲁⲃ ⲉ ⲩ ⲟⲧⲡ̄ ⲉϩⲟⲩⲛ ⲉ ⲡⲉ ϣⲧⲉⲕⲟ · ⲛ ⲉⲧ ϣⲟⲣϣⲣ̄ ⲇⲉ ⲉ ⲡⲉ ⲣⲡⲉ ⲁ ⲩ ⲕⲁⲑⲁⲣⲓⲍⲉ ⲙ̄ⲙⲟ ϥ ⲙ̄ⲡ ⲟⲩ ⲕⲁ ⲟⲩ ⲱⲛⲉ ϩⲓϫⲛ̄ ⲟⲩ ⲱⲛⲉ · ⲙ̄ⲡ ⲟⲩ ⲃⲟⲗ ϥ̄ ⲉⲃⲟⲗ ⲕⲁⲧⲁ ⲡ ϣⲁϫⲉ ⲙ̄ ⲡⲉⲛ ⲥ︦ⲏ︦ⲣ︦ · ⲁ ⲩ ⲁⲣⲭⲉⲓ ⲇⲉ ⲛ̄ ⲕⲱⲧ ϣⲁ ⲩ ⲕⲱⲧ ϫⲓⲛ ϩⲧⲟⲟⲩⲉ ϣⲁⲣ ⲟⲩ ϩⲉ ⲛ̄ ⲥⲉ ⲡⲱϩ ⲉ ϩ ⲧⲟⲟⲩⲉ · ⲛ̄ ⲥⲉ ϭⲛ̄ ⲛ̄ ⲕⲱⲧ ⲛ̄ⲧ ⲁ ⲩ ⲕⲟⲩ ⲉ ⲩ ϣ ⲣ̄ ϣⲱⲣ ϩⲛ̄ ⲟⲩ ϭⲓϫ ⲁⲛ ⲛ̄ ⲣⲱⲙⲉ · ⲁ ⲩ ⲣ̄ ⲉⲃⲟⲧ ⲇⲉ ⲥⲛⲁⲩ ⲛ̄ ϩⲟⲟⲩ ⲉ ⲩ ⲙⲏⲛ ⲉⲃⲟⲗ ⲛ̄ ⲧⲉⲓ ϩⲉ ⲉ ⲩ ⲧⲁⲗⲁⲓⲡⲟⲣⲉⲓ ⲉ ⲙⲛ̄ ⲟⲩ ϩⲱⲃ ⲟⲩⲏⲏϩ ⲛ̄ⲥⲱ ⲟⲩ ⲕⲁⲧⲁ ⲑ ⲉ ϫⲉ ⲧⲉ ⲡⲣⲟⲛⲟⲓⲁ ⲧ ⲉⲧ ⲕⲱⲗⲉⲓ ⲙ̄ⲙⲟ ⲟⲩ · Ⲁ ⲩ ⲧⲁⲙⲟ ⲟⲩ ⲇⲉ ⲛ̄ϭⲓ ⲛ̄ ⲓⲟⲩⲇⲁⲓ̈ ⲉⲧ ⲙ̄ⲙⲁⲩ ϫⲉ ⲣⲱⲕϩ̄ ⲛ̄ ⲛⲉ ⲙϩⲁⲁⲩ ⲉⲧⲉⲣⲉ ⲛⲉ ⲭⲣⲓⲥϯⲁⲛⲟⲥ · ⲧⲟⲙⲥ̄ ⲛ̄ϩⲏⲧ ⲟⲩ · ⲁⲩⲱ ⲧⲉⲧⲛ̄ ϭⲙ̄ϭⲟⲙ ⲉ ⲕⲱⲧ ⲁ ⲩ ⲥⲱⲧⲙ̄ ⲇⲉ ⲛ̄ⲥⲱ ⲟⲩ ⲁⲩⲱ ⲁ ⲩ ⲣⲱⲕϩ̄ ⲛ̄ ⲛⲉ ⲙϩⲁⲁⲩ :ⲻ Ⲛⲧⲉⲣ ⲟⲩ ⲡⲱϩ ⲇⲉ ⲉϫⲙ̄ ⲡ ⲙ̄ϩⲁⲁⲩ · ⲉⲧⲉⲣⲉ ⲓ̈ⲱϩⲁⲛⲛⲏⲥ ⲡ ⲃⲁⲡ ϯⲥⲧⲏⲥ ⲛ̄ϩⲏⲧ ϥ̄ ⲙⲛ̄ ⲉⲗⲉⲥⲁⲓⲟⲥ · ⲡⲉ ⲡⲣⲟⲫⲏⲧⲏⲥ · ⲙ̄ⲡⲉ ⲡ ⲕⲱϩⲧ̄ ϫⲱϩ ⲉⲣⲟ ⲟⲩ · ⲉ ⲁ ⲩ ⲣ̄ ⲟⲩ ⲙⲏⲏϣⲉ ⲛ̄ ϩⲟⲟⲩ · ⲉⲣⲉ ⲡ ⲕⲱϩⲧ̄ ⲙⲟⲩϩ · ⲙ̄ ⲡⲉⲩ ⲕⲱⲧⲉ · ⲛ̄ⲧⲟⲟⲩ ⲇⲉ ⲙ̄ ⲡⲉ ⲡ ⲕⲱϩⲧ̄ ϫⲱϩ ⲙ̄ⲙⲟ ⲟⲩ ⁘ ϩⲟⲓⲛⲉ ⲇⲉ ⲛ̄ ⲛⲉ ⲥⲛⲏⲩ ⲁ ⲩ ϯ ⲛⲁ ϥ ⲛ̄ ϩⲉⲛ ⲭⲣⲏⲙⲁ ⲁ ⲩ ⲥⲡ̄ⲥⲱⲡ ϥ̄ ⲉⲧⲣ̄ ϥ̄ ϯ ⲑ ⲉ ⲛⲁ ⲩ ⲉ ⲧⲣⲉ ⲩ ϥⲓ ⲛ̄ ⲛ̄ ⲕⲉⲉⲥ ⲛ̄ ⲛ ⲉⲧ ⲟⲩⲁⲁⲃ · ⲛ̄ⲧⲟϥ ⲇⲉ ⲁ ϥ ϫⲓ ⲛ̄ ⲛ̄ ϩⲟⲙⲛ︦ⲧ︦ · ⲁ ϥ ⲉⲓⲣⲉ ⲕⲁⲧⲁ ⲑ ⲉ ⲛ̄ⲧ ⲁ ⲩ ϫⲟⲟ ⲥ ⲛⲁ ϥ · ⲁ ϥ ⲕⲁ ⲟⲩⲱϣ ⲛⲁ ⲩ ⲉϩⲣⲁⲓ̈ ⲉ ⲧⲣⲉ ⲩ ⲉⲓ ⲛ̄ ⲧⲉ ⲩϣⲏ ⲛ̄ ⲥⲉ ϥⲓ ⲛ︦ ⲛ︦ ⲕⲉⲉⲥ ⲛ̄ ⲛ ⲉⲧ ⲟⲩⲁⲁⲃ · Ⲓⲱ︦ⲥ︦ ⲡ ⲃⲁⲡⲧⲓⲥⲧⲏⲥ ⲙⲛ̄ ⲉⲗⲩⲥⲁⲓⲟⲥ ⲡⲉ ⲡⲣⲟⲫⲏⲧⲏⲥ · ⲛ̄ⲧⲟⲟⲩ ⲇⲉ ⲉⲣⲉ ⲧ ϭⲓϫ ⲙ̄ ⲡ ϫⲥ︥ ϣⲟⲟⲡ ⲛⲙ̄ⲙⲁ ⲩ · ⲁ ⲩ ⲧⲟⲃⲥ ⲟⲩ ⲇⲉ ⲉ ϫⲓⲧ ⲟⲩ ⲉ ⲕⲏⲙⲉ ⲛ̄ ⲁⲑⲁⲛⲁⲥⲓⲟⲥ · ⲉⲃⲟⲗ ϫⲉ ⲛⲉ ϥ ⲉⲡⲓⲑⲩⲙⲉⲓ ⲣⲱ ⲉ ⲛⲁⲩ ⲉⲣⲟ ⲟⲩ · Ⲁ ⲩ ⲉⲓ ⲇⲉ ⲉⲃⲟⲗ ⲉϫⲛ̄ ⲑ ⲁⲗⲗⲁⲥⲁ ⲁ ⲩ ϩⲉ ⲉ ⲡ ϫⲟⲓ̈ ϩⲛ̄ ⲟⲩ ϣ ⲡ̄ ⲛ̄ ϣⲱⲡ · ⲁ ⲩ ⲁⲗⲉ ⲁ ⲩ ⲉⲓ ⲉ ⲣⲁⲕⲟⲧⲉ ϩⲛ̄ ⲟⲩ ⲁⲥⲁⲓ ⲁ ⲩ ⲧⲁⲁ ⲩ ⲛ̄ ⲁⲑⲁⲛⲁⲥⲓⲟⲥ · ⲁ ϥ ⲣⲁϣⲉ ⲉϩⲣⲁⲓ ⲉϫⲱ ⲟⲩ · ⲛ̄ ⲑ ⲉ ⲛⲧ ⲁ ϥ ⲛⲁⲩ ⲉⲣⲟ ⲟⲩ ϩⲱⲥ ϫⲉ ⲛ̄ⲧ ⲁ ϥ ⲛⲁⲩ ⲉⲣⲟ ⲟⲩ ϩⲙ̄ ⲡ ⲥⲱⲙⲁ ⲁ ϥ ϩⲟⲡ ⲟⲩ ϩⲙ̄ ⲡ ⲃⲁⲡϯⲥⲧⲏⲣⲓⲟⲛ · ⲉ ϥ ϣⲓⲛⲉ ⲛ̄ⲥⲁ ⲟⲩ ⲟⲉⲓϣ · ⲛ̄ ⲕⲱⲧ ⲉⲣⲟ ⲟⲩ ⲛ̄ ⲟⲩ ⲙⲁⲣⲧⲩⲣⲓⲟⲛ :ⲻ ⲉ ϥ ⲟⲩⲱⲙ ⲇⲉ ⲛ̄ ⲟⲩ ϩⲟⲟⲩ ϩⲙ̄ ⲡ ⲕⲏⲡⲟⲥ ⲛ̄ ⲛⲉⲛ ⲉⲓⲟⲟⲧⲉ ⲙⲛ̄ ⲛⲉ ⲥⲛⲏⲩ · ⲛ ϥ̄ ⲙⲟⲩⲧⲉ ⲅⲁⲣ ⲙ̄ ⲙⲏⲏⲛⲉ ⲉ ⲛ ⲛⲟϭ ⲙ̄ ⲡⲉ ⲕⲗⲏⲣⲟⲥ · ⲉ ϥ ⲟⲩⲱⲙ ⲛⲙ̄ⲙⲁ ⲩ · ⲛⲁⲓ ⲉ ⲛⲉ ⲩ ⲛⲏⲩ ϣⲁⲣⲟ ϥ ⲉϩⲛⲁ ⲩ · Ⲟⲩ ⲙⲟⲛⲟⲛ ⲇⲉ ϫⲉ ⲉ ⲩ ⲟⲩⲱⲙ · ⲁⲗⲗⲁ ⲉ ⲩ ⲥⲱⲧⲙ̄ ⲟⲛ ⲉ ⲛ̄ ϣⲁϫⲉ ⲛ ⲧ ⲥⲟⲫⲓⲁ · ⲛⲧ ⲁ ⲡ ⲛⲟⲩⲧⲉ ⲧⲁⲁ ⲥ ⲛⲁ ϥ · ⲕⲁⲧⲁ ⲑ ⲉ ⲉⲧ ⲥⲏϩ · ϩⲱⲃ ⲛⲓⲙ ⲉ ⲡ ⲉⲟⲟⲩ ⲙ̄ ⲡ ⲛⲟⲩⲧⲉ · ⲉⲓⲧⲉ ⲙ̄ ⲡ ⲛⲁⲩ ⲛ̄ ⲛⲏⲥⲧⲉⲩⲉ · ⲉⲓⲧⲉ ⲙ̄ ⲡ ⲛⲁⲩ ⲛ̄ ⲟⲩⲱⲙ · ⲁⲩⲱ ⲛ̄ ⲥⲱ · ⲉ ϥ ⲟⲩⲱⲙ ⲉ ϥ ⲥⲱ ϩⲙ̄ ⲡ ϣⲁϫⲉ ⲙ̄ ⲡ ⲛⲟⲩⲧⲉ ⲛ̄ ⲟⲩⲟⲉⲓϣ ⲛⲓⲙ · Ⲉ ϥ ⲟⲩⲱⲙ ϭⲉ ⲙⲛ̄ ⲛⲉ ⲥⲛⲏⲩ ⲙⲛ̄ ⲛⲉ ⲕⲗⲏⲣⲓⲕⲟⲥ ⲙⲛ̄ ⲛ̄ ⲛⲟϭ ⲙ̄ ⲫⲓⲗⲟⲡⲟⲛⲟⲥ ⲛ̄ ⲧ ⲉⲕⲕⲗⲏⲥⲓⲁ · ϩⲙ̄ ⲡ ⲕⲏⲡⲟⲥ ⲉⲧ ϣⲟⲟⲡ ⲛⲁ ϥ ϩⲙ̄ ⲡ ϩⲓⲣ · ⲉⲧ ⲟⲩ ⲙⲟⲩⲧⲉ ⲉⲣⲟ ϥ ϫⲉ ⲡ ϩⲉⲣⲙⲏⲥ ⲙ̄ ⲡ ⲣⲏⲥ ⲛ̄ ⲧ ⲡⲟⲗⲓⲥ · ⲉ ϥ ⲟⲩⲏⲛ ⲉϫⲛ̄ ϩⲉⲛ ⲕⲟⲡⲣⲓⲁ · ⲙⲛ̄ ϩⲉⲛ ⲡⲗⲁϯⲁ ⲛ̄ ϫⲁⲓⲉ · ⲡⲉϫⲁ ϥ ϫⲉ Ⲉⲓϣⲁⲛ ϭⲛ̄ ⲡⲉ ⲟⲩⲟⲉⲓϣ ϯ ⲛⲁ ⲕⲁⲑⲁⲣⲓⲍⲉ ⲛ̄ ⲛⲉ ⲕⲟ ⲡⲣⲓⲁ · ⲛ̄ ⲧⲁ ⲕⲱⲧ ⲛ̄ϩⲏⲧ ⲟⲩ · ⲙ̄ ⲡ ⲙⲁⲣⲧⲩⲣⲓⲟⲛ ⲛ̄ ⲓⲱ ϩⲁⲛⲛⲏⲥ ⲡ ⲃⲁⲡϯⲥⲧⲏⲥ · Ⲑⲉⲟⲫⲩⲗⲟⲥ ⲇⲉ ⲙ̄ ⲡⲉ ⲟⲩⲟⲉⲓϣ ⲉⲧ ⲙ̄ⲙⲁⲩ ⲛ ϥ̄ ⲁϩⲉ ⲣⲁⲧ ϥ̄ ⲉ ⲧⲉ ⲧⲣⲁⲡⲉⲍⲁ ⲉ ϥ ⲟⲩⲱⲙ · ⲉⲃⲟⲗ ϫⲉ ⲛⲉ ϥ ⲟ ⲛ︦ ⲛ︦ⲟⲧⲁⲣⲓⲟⲥ ⲛⲁ ϥ · Ⲁ ϥ ⲥⲱⲧⲙ̄ ⲉ ⲡ ϣⲁϫⲉ ⲛ̄ⲧ ⲁ ϥ ϫⲟⲟ ϥ ⲛ̄ϭⲓ ⲁⲑⲁⲛⲁⲥⲓⲟⲥ · ⲁ ϥ ⲕⲁⲁ ϥ ϩⲙ̄ ⲡⲉϥ ϩⲏⲧ · Ⲓⲟⲩⲗⲓⲁⲛⲟⲥ ⲇⲉ ⲕⲁⲧⲁ ⲡ ⲉⲧ ⲥⲱⲕ ⲙ̄ⲙⲟ ϥ · ⲉ ⲧⲣⲉ ϥ ⲃⲱⲕ ϩⲛ̄ ⲟⲩ ϭⲱⲛⲧ̄ ⲉⲧ ⲡⲉⲣⲥⲓⲥ · ⲁ ⲡⲉ ⲭⲣ︦ⲥ︦ ⲓ︦ⲥ︦ ⲡ ⲛⲟⲩⲧⲉ ⲧⲁⲁ ϥ ⲉϩⲣⲁⲓ ⲉⲧⲟⲟⲧ ⲟⲩ ⲛ̄ⲙ̄ ⲡⲉⲣⲥⲟⲥ · ⲉⲃⲟⲗ ϫⲉ ⲁ ϥ ⲕⲁ ⲛ ⲉⲧ ⲟⲩⲁⲁⲃ · ⲉ ⲩ ⲟⲧⲡ̄ ⲉϩⲟⲩⲛ ⲁ ϥ ⲃⲱⲕ ⲉ ⲧ ⲡⲉⲣⲥⲓⲥ · Ⲡ ⲙⲟⲩ ⲇⲉ ⲛ̄ⲧ ⲁ ϥ ⲙⲟⲩ ⲙ̄ⲙⲟ ϥ ⲛ̄ⲉ ⲟⲩ ϯ ϩⲉ ⲡⲉ · ⲁ ϥ ⲛⲁⲩ ϩⲛ̄ ⲧⲉ ⲩϣⲏ ⲉ ⲩ ⲙⲏⲏϣⲉ ⲙ̄ ⲙⲁⲧⲟⲓ ⲉ ⲩ ⲛⲏⲩ ⲉ ϫⲱ ϥ ⲉⲃⲟⲗ ϩⲙ̄ ⲡ ⲁⲏⲣ · ⲉⲓⲥ ⲟⲩ ⲗⲟⲅⲭⲏ ⲇⲉ ⲁ ⲥ ⲣⲁϩⲧ ϥ̄ ⲉϫⲛ̄ ⲛϥ̄ ϭⲗⲟⲟⲧⲉ ⲁ ϥ ⲥⲟⲩⲱⲛ ⲟⲩ ϫⲉ ⲛ ⲉⲧ ⲟⲩⲁⲁⲃ ⲛⲉ · ⲁ ϥ ϫⲓ ϭⲉ ⲙ̄ ⲡϥ̄ ⲥⲛⲟϥ ⲁ ϥ ⲛⲟϫ ϥ̄ ⲉϩⲣⲁⲓ ⲉ ⲧ ⲡⲉ ⲉ ϥ ϫⲱ ⲙ̄ⲙⲟ ⲥ ϫⲉ ϫⲓⲧ ϥ̄ ⲛⲁ ⲕ ⲓ︤ⲥ︥ ⲁ ⲕ ϥⲓ ⲡ ⲙⲁ ⲧⲏⲣ ϥ̄ · ⲛ̄ⲧⲉⲣ ϥ̄ ϫⲓ ⲟⲩⲁ · ⲅⲁⲣ ⲛ̄ ⲧⲉⲩⲛⲟⲩ ⲁ ϥ ϩⲉ ⲁⲩⲱ ⲁ ⲡ ⲛⲟⲩⲧⲉ ⲣ̄ ϩⲙ̄ⲙⲉ ⲙ̄ ⲡⲉϥ ⲗⲁⲟⲥ · ⲁⲩⲱ ⲁ ϥ ⲧⲟⲩϫⲟ ⲛ · ⲓⲉ ϩⲣⲱⲙⲁⲓⲟⲥ ⲉϩⲣⲁⲓ ⲉ ⲡⲉⲩ ⲙⲁ · ⲃⲁⲥⲓⲗⲉⲓⲟⲥ ϭⲉ ϩⲁ ⲑ ⲏ ⲛ̄ ϣⲟⲙⲛ︦ⲧ︦ ⲛ̄ ϩⲟⲟⲩ ⲉ ⲡ ⲙⲟⲩ ⲛ̄ ⲓⲟⲩⲗⲓⲁⲛⲟⲥ · ⲁ ϥ ⲛ̄ⲁⲩ ⲉ ⲩ ⲣⲁⲥⲟⲩ ϩⲙ̄ ⲡⲉ ϣ ⲧⲉⲕⲟ · ⲁ ϥ ⲛⲉϩⲥⲉ ⲇⲉ ⲁ ϥ ϫⲟ ⲥ ⲉ ⲡⲉϥ ⲥⲟⲛ ⲥⲛⲁⲩ ⲉ ϥ ϫⲱ ⲙ̄ⲙⲟ ⲥ · ϫⲉ ⲁ ⲓ ⲛⲁⲩ ϩⲛ̄ ⲧⲉⲓ ⲟⲩϣⲏ ⲉ ⲡ ⲙⲁⲣⲧⲩⲣⲟⲥ ⲉⲧ ⲟⲩⲁⲁⲃ ⲫ ⲁⲅⲓⲟ[ⲥ] ⲙⲉⲣⲕⲟⲩⲣⲓⲟⲥ · ⲉ ⲁ ϥ ⲃⲱⲕ ⲉϩⲟⲩⲛ ⲉ ⲡⲉϥ ⲙⲁⲣⲧⲩⲣⲓⲟⲛ · ⲁ ϥ ⲧⲱⲕⲙ̄ ⲙ̄ ⲡⲉϥ ⲙⲉⲣⲉϩ ⲉ ϥ ϫⲱ ⲙ̄ ⲙⲟ ⲥ ϫⲉ ⲉⲓ ⲛⲁ ⲕⲁⲡⲉⲓ ⲁⲛⲟⲙⲟⲥ ⲛ̄ ⲧⲉⲓ ϩⲉ · ⲉ ϥ ϫⲓ ⲟⲩⲁ · ⲉ ⲡ ⲛⲟⲩⲧⲉ ⲛ̄ ⲧ ⲡⲉ · Ⲁⲩⲱ ⲛ̄ⲧⲉⲣⲉ ϥ ϫⲉ ⲛⲁⲓ ⲁ ϥ ⲃⲱⲕ ⲁ ⲓ ⲗⲟ ⲉ ⲛⲁⲩ ⲉⲣⲟ ϥ · Ⲁ ⲩ ⲟⲩⲱϣⲃ̄ ⲇⲉ ⲛ̄ϭⲓ ⲡ ⲕⲉ ⲥⲛⲁⲩ ϫⲉ ⲛⲁⲙⲉ ⲁⲛⲟⲛ ϩⲱⲱ ⲛ · ⲁ ⲛ ⲛⲁⲩ ⲉ ⲡⲉⲓ̈ ϩⲟⲣⲟⲙⲁ ⲛ̄ ϯ ⲙⲉⲓⲛⲉ :ⲻ Ⲛ̄ⲧⲉⲣ ⲟⲩ ⲛⲁⲩ ⲇⲉ ⲛ ⲧⲉⲓ ⲅⲛⲱⲙⲏ ⲛ̄ⲧ ⲁ ⲡ ⲛⲟⲩⲧⲉ ⲧ ⲥⲁⲃⲟ ⲟⲩ · ⲉⲣⲟ ⲥ · ⲁ ⲩ ⲡⲓⲥⲧⲉⲩⲉ · ⲡⲉϫⲁ ⲩ ⲛ̄ ⲛⲉⲩ ⲉⲣⲏⲩ ϫⲉ ⲙⲁⲣⲉ ⲛ ϫⲟⲟⲩ ⲉ ⲡ ⲙⲁⲣⲧⲩⲣ[ⲓ]ⲟⲛ ⲙ̄ ⲫ ⲁⲅⲓⲟⲥ ⲙⲉⲣⲕⲟⲩⲣⲓⲟⲥ · ⲛ̄ ⲧⲛ̄ ⲛⲁⲩ ϫⲉ ⲉⲣⲉ ⲡⲉϥ ⲙⲉⲣⲉϩ ⲧⲟⲕⲥ̄ ⲉ ⲡⲉϥ ⲙⲁ ϫⲉⲛ ⲙ̄ⲙⲟⲛ · Ⲁ ⲩ ⲧⲛ̄ⲛⲟⲟⲩ ϭⲉ ⲁⲩⲱ ⲙ̄ⲡ ⲟⲩ ϭⲛ̄ⲧ ϥ̄ ⲁ ⲩ ⲡⲓⲥⲧⲉⲩⲉ ⲉ ⲡ ϩⲟⲣⲟⲙⲁ · ⲙⲛ︦ⲛ︦ⲥⲁ ϣⲟⲙⲛ︦ⲧ︦ ⲇⲉ ⲛ̄ ϩⲟⲟⲩ ⲁ ⲩ ⲧⲛ̄ⲛⲟⲟⲩ ⲛ̄ ⲛⲉ ⲥϩⲁⲓ ⲉ ⲧ ⲁⲛϯⲟⲭⲓⲁ ϫⲉ ⲁ ⲡ ⲣ̄ⲣⲟ ⲙⲟⲩ ϩⲙ̄ ⲡ ⲡⲟⲗⲩⲙⲟⲥ · Ⲧ ⲥⲩⲅⲕⲗⲏⲧⲟⲥ ⲇⲉ ⲧⲏⲣ ⲥ̄ ϩⲛ̄ ⲟⲩ ⲯⲩⲫⲟⲥ ⲛ̄ⲧⲉ ⲡ ⲛⲟⲩⲧⲉ ⲁ ⲩ ⲁⲙⲁϩⲧⲉ ⲛ̄ ⲓⲟⲩⲃⲓ̈ⲁⲛⲟⲥ · ⲁ ⲩ ⲁⲁ ϥ ⲛ̄ ⲣ̄ⲣⲟ · ⲉ ⲡ ⲙⲁ ⲛ̄ ⲓⲟⲩⲗⲓ̈ⲁⲛⲟⲥ · Ⲉ ⲩ ⲣⲱⲙⲉ ⲡⲉ ⲙ̄ ⲡⲓⲥⲧⲟⲥ · ⲛ̄ ⲣⲙ̄ ⲛ̄ ⲛⲟⲩⲧⲉ ϫⲓⲛ ⲧⲉϥ ⲙⲛ︦ⲧ︦ ⲕⲟⲩⲓ̈ · ⲛ̄ⲧⲟϥ ⲇⲉ ⲛ̄ ⲧⲉ ⲩⲛⲟⲩ ⲁ ϥ ⲕⲱ ⲉⲃⲟⲗ ⲛ̄ ⲛ ⲉⲧ ⲟⲩⲁⲁⲃ ⲃⲁⲥⲩⲗⲉⲓⲟⲥ · ⲡⲉ ⲥⲧⲩⲗⲗⲟⲥ ⲛ̄ ⲧ ⲙⲉ · ⲡ ⲕⲁⲡⲡⲁⲇⲟⲝ · ⲙⲛ̄ ⲛⲉ ⲥⲛⲏⲩ · ⲁⲩⲱ ϭⲉ ⲙ̄ⲡⲉ ϥ ⲕⲟⲧ ϥ̄ ⲛ̄ϭⲓ [ⲓ]ⲟⲩⲗⲓⲁⲛⲟⲥ ⲕⲁⲧⲁ ⲡ ϣⲁϫⲉ ⲛ̄ ⲃⲁⲥⲓⲗⲉⲓⲟⲥ · ϩⲛ̄ ⲟⲩⲉⲓⲣⲏⲛⲉ ⲛ̄ⲧⲉ ⲡ ⲛⲟⲩⲧⲉ · ⲉⲣⲉ ⲛⲉ ϣ ⲗⲏⲗ ⲙⲛ̄ ⲛ̄ ⲧⲱⲃϩ̄ ⲙ̄ ⲡⲓ ⲛⲟϭ ⲛ̄ ⲥⲧⲣⲁⲧⲏⲗⲁⲧⲏⲥ ⲫ ⲁⲅⲓⲟⲥ ⲙⲉⲣⲕⲟⲩⲣⲓⲟⲥ ⲛⲁⲉⲓ ⲉϩⲣⲁⲓ̈ ⲉϫⲱ ⲛ ⲛ̄ ⲧⲛ̄ ⲟⲩϫⲁⲓ ϩⲓ̈ ⲟⲩ ⲥⲟⲡ · ϥ︦ⲑ︦ ·
3	0	sText1	ⲞⲨ Ⲉ[ⲚⲔ]ⲰⲘⲒⲞⲚ Ⲉ Ⲁ Ϥ ⲦⲀⲨⲞ Ϥ · Ⲛ̄ϬⲒ Ⲡ ϨⲀ ⲄⲒⲞⲤ ⲀⲠⲀ ⲀⲔⲀⲔⲒⲞⲤ · Ⲡ ⲈⲠⲒⲤⲔⲞⲠⲞⲤ Ⲛ̄ Ⲧ ⲔⲀⲒⲤⲀⲢⲒⲀ · ϨⲘ̄ Ⲡ ⲘⲀⲢⲦⲎⲢⲒⲞⲚ · Ⲛ̄Ⲧ Ⲁ Ⲩ ⲔⲞⲦ Ϥ̄ Ⲉ Ⲡ ⲢⲀⲚ Ⲙ̄ Ⲡ ϨⲀⲄⲒⲞⲤ ⲘⲈⲢⲔⲞⲨ ⲢⲒⲞⲤ · ϨⲘ̄ ⲠⲈ ϨⲞⲞⲨ Ⲙ̄ ⲠϤ︦ Ⲣ︦ Ⲡ ⲘⲈⲈⲨⲈ ⲈⲦ ⲞⲨⲀⲀⲂ · ⲈⲦⲈ ⲤⲞⲨϪⲞⲨⲦⲈ ⲠⲈ Ⲙ̄ Ⲡ ⲈⲂⲞⲦ ⲀⲐⲰⲢ · Ⲉ Ⲁ Ϥ ⲈⲄⲰⲘⲒⲀⲍⲈ Ⲛ̄ ϨⲀϨ Ⲛ̄ ϬⲞⲘ · ϨⲒ ϢⲠⲎⲢⲈ · Ⲁ Ⲩ ϢⲰⲠⲈ ⲈⲂⲞⲖ ϨⲒⲦⲞⲞⲦ Ϥ̄ Ⲙ̄ Ⲡ ⲘⲀⲢⲦⲎⲢⲞⲤ ⲈⲦ ⲞⲨⲀⲀⲂ Ⲡ ϨⲀⲄⲒⲞⲤ ⲘⲈⲢⲔⲞⲨⲢⲒⲞⲤ ϨⲚ ⲞⲨ ⲈⲢⲎⲚⲎ Ⲛ̄ⲦⲈ Ⲡ ⲚⲞⲨ ⲦⲈ · ⲈⲢⲈ ⲚⲈϤ ⲤⲘⲞⲨ ⲈⲦ ⲞⲨⲀⲀⲂ ⲈⲨⲈ ϢⲰⲠⲈ ⲚⲘ̄ⲘⲀ Ⲛ ⲦⲎⲢ Ⲛ̄ ϨⲒ ⲞⲨ ⲤⲞⲠ · ϨⲀⲘⲎⲚ · Ⲁⲗⲏⲑⲱⲥ ⲁ ⲡ ⲟⲩⲟⲉⲓⲛ ϣⲁ ⲛ̄ⲉⲛ ⲇⲓⲕⲁⲓⲟⲥ · ⲙ̄ ⲡⲉⲓ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ · ⲕⲁⲧ[ⲁ] [....] ⲁ [ϥ ϫⲱ ⲡⲉϩⲓⲉⲣⲟⲩⲯⲁⲗⲧⲏⲥ · ⲁⲩⲱ ⲡ ⲉⲓⲱⲧ ⲙ̄ ⲡⲉ ⲭ̄ⲥ · ⲕⲁⲧⲁ ⲥⲁⲣⲝ̄ · ⲡ ⲣ︦ⲣ︦ⲟ ⲛ̄ ⲇⲓⲕⲁⲓⲟⲥ · ⲡ ϩⲩⲙⲛⲟⲇⲟⲥ ⲇⲁⲩⲉⲓⲇ · ⲉ ϥ ⲱϣ ⲉⲃⲟⲗ · ⲉ [ϥ] ⲱϣ ⲉⲃⲟⲗ · ϩⲛ̄ ⲧⲉϥ ⲥⲙⲏ ⲉⲧ ⲛⲟⲧⲙ̄ · ⲉ ϥ ϫⲱ ϩⲛ̄ ⲧⲉϥ ⲕⲓⲑⲁⲣⲁ ϩⲙ̄ ⲡⲗⲁⲕⲧⲣⲟⲛ · [ⲉ]ⲧ ⲛ̄ⲧⲟⲟⲧ ϥ̄ · ⲉ ϥ ϫⲱ ⲙⲙⲟ ⲥ · ϫⲉ ⲁ ⲡ ⲟⲩⲟⲉⲓⲛ ϣⲁⲛ̄ ⲛ̄ ⲇⲓⲕⲁⲓⲟⲥ · ⲁⲩⲱ ⲟⲛ · ϫⲉ ⲁ ⲡ ⲟⲩⲟⲉⲓⲛ ϣⲁ ϩⲙ̄ ⲡ ⲕⲁⲕⲉ · ⲉⲛⲛ ⲉ ⲧ ⲥⲟⲩⲧⲱⲛ ϩⲙ̄ ⲡⲉⲩ ϩⲏⲧ · ⲡⲉϫⲉ ⲡⲉ ⲭ̄ⲥ ϩⲱ ϥ ϩⲙ̄ ⲡ ⲉⲩⲁⲅⲅⲉⲗⲓⲟⲛ · ϫⲉ ⲧⲟⲧⲉ ⲛ̄ ⲇⲓⲕⲁⲓⲟⲥ ⲛⲁ ⲣ̄ ⲟⲩⲟⲉⲓⲛ · ⲛ̄ ⲑ ⲉ ⲙ̄ ⲡ ⲣⲏ ϩⲛ̄ ⲧ ⲙⲛ︦ⲧ︦ ⲉⲣⲟ ⲙ̄ ⲡⲉⲩ [ⲉ]ⲓⲱⲧ · ⲁ ⲡ ϩⲁⲅⲓⲟⲥ [ⲙ]ⲉⲣⲕⲟⲩⲣⲓⲟⲥ [...] ⲕ ⲛⲁⲩ ⲉ [...] ⲛ̄ⲁⲡⲉⲣⲁⲛⲧⲟⲛ ϫⲉ ⲛⲉ ⲕ ⲱ : ⲛ̄ ϩⲗ̄ ⲗⲏⲛ ⲙ̄ⲡⲁⲧ ⲉⲕ ⲥⲟⲩⲛ ⲡⲉ ⲭ︦ⲥ︦ ⲕⲁⲗⲟⲥ · ⲁⲩⲱ ⲛ̄ⲧⲉⲣⲉ ϥ ϩⲟⲕ ϥ̄ · ⲛⲉ ϥ ⲃⲱⲕ ⲉⲃⲟⲗ ⲉ ⲡ ⲡⲟⲗⲩⲙⲟⲥ ⲛ̄ ⲃⲁⲣⲃⲁⲣⲟⲥ · ⲉ ϥ ϩⲓⲑⲏ ⲇⲉ ⲛ ⲇⲓⲕⲁ[ⲓ]ⲟⲥ ⲡ ⲣ︦ⲣ︦ⲟ ⲛ̄ ⲁⲛⲟⲙⲟⲥ ϩⲱⲥ ⲡⲟⲗⲩ ⲙⲁⲣⲭⲏⲥ · ⲉ ϥ ⲁⲙⲁϩⲧⲉ ⲛⲉⲛ ⲥⲟⲧⲉ ⲛ ⲕ̄ⲗⲟⲉϥ ⲛⲁϣⲱϭⲉ ⲛ̄ ⲛ̄ ⲃⲁⲣⲃⲁⲣⲟⲥ ⲛ̄ϩⲏⲧ ⲟⲩ · ⲡ ⲁⲅⲅⲉⲗⲟⲥ ⲇⲉ ⲙ̄ ⲡ ϫⲟⲉⲓⲥ · ⲁ ϥ ⲉⲓ ⲉ ⲡ ⲉⲥⲏⲧ ⲉⲃⲟⲗ ϩⲛ̄ ⲧ ⲡⲉ · ⲁ ϥ ⲧⲁⲁ ⲧ ⲉⲛⲧ ⲥⲏϥⲉ ⲛⲁ ϥ · ϫⲉ ⲟϫⲛⲉ ⲛ̄ ⲛ̄ ⲃⲁⲣⲃⲁⲣⲟⲥ [...] [...] ⲧⲁ [...] ⲧ ⲉϣϣⲉ ⲡⲉ ⲉ ⲧⲣ ⲛ̄ ⲟⲩⲟⲛϩ̄ ⲉⲃⲟⲗ · ⲛ̄ ⲟⲩ ⲛⲟϭ ⲛ̄ ⲇⲓⲁⲑⲉⲥⲓⲥ ⲉϩⲟⲩⲛ ⲉⲣⲟ ⲟⲩ · ⲛ̄ ⲧⲛ̄ ϯ ⲛ̄ ⲟⲩ ⲧⲁⲓⲟ ⲛⲁ ⲩ · ⲙⲛ̄ ⲟⲩ ⲉⲟⲟⲩ ⲕⲁⲧⲁ ⲡⲉⲩ ⲙⲡϣⲁ · ϩⲛ̄ ϩⲉⲛ ⲥⲡⲟⲇⲏ ⲙⲛ̄ ϩⲉⲛ ⲑⲩⲥⲓⲁ · ⲕⲁⲧⲁ ⲙ̄ ⲡ ⲉⲧ ⲛⲁⲛⲟⲩ ϥ · ⲛ̄ⲧ ⲁ ⲩ ⲁⲁ ⲩ ⲛⲁ ⲛ ⲛ̄ ϣⲟⲣⲡ̄ · ⲧⲛ̄ ⲟⲩⲉϩ ⲥⲁϩⲛⲉ ⲉ ⲧⲣⲉ ⲩ ⲟⲩⲱⲛ ⲛ̄ ⲛ̄ ⲣⲟ ⲛ̄ ⲛ̄ ⲣⲡⲏⲩⲉ ⲧⲏⲣ ⲟⲩ · ⲕⲁⲧⲁ ⲡⲟⲗⲓⲥ · ⲁⲩⲱ ⲕⲁⲧⲁ ϯⲙⲉ · ϫⲓ ϯ ϩⲣⲱⲙⲁⲛⲓⲁ ϣⲁ ⲣⲏⲥ ⲉⲡⲓⲗⲁⲕ · ⲙⲛ̄ ⲛⲓ ϭⲟⲟϣ · ⲉⲛ ⲥⲉ ⲧⲁⲗⲉ ⲗⲓⲃⲁⲛⲟⲥ ⲉϩⲣⲁⲓ ⲛ̄ ⲛ̄ ⲛⲟⲩⲧⲉ ⲉ ⲧⲁⲓⲏⲩ · ⲛ ⲥⲉ ⲉⲓⲣⲉ ⲛⲉⲩ ϣⲙ̄ϣⲉ ϩⲛ̄ ⲟⲩ ⲛⲟϭ ⲛ̄ ⲥⲡⲟⲩⲇⲏ · ⲉ ⲧⲙ̄ ⲧⲣⲉ ⲗⲁⲁⲩ ⲛ̄ ⲭⲣⲓⲥⲧⲓⲁⲛⲟⲥ · ⲁ ⲩ ⲱⲛϩ̄ ⲉⲃⲟⲗ ϩⲛ̄ ⲗⲁⲁⲩ ⲙ̄ ⲙⲁ · ⲁⲩⲱ ⲛ̄ ⲧⲉⲛ̄ ⲁⲣⲭⲱⲛ ⲛ̄ ⲧ ⲉⲡⲁⲣⲭⲓⲁ · ⲇⲓⲱⲕⲉ ⲓ ⲛ̄ⲥⲁ ⲛⲉⲓ ⲭⲣⲓⲥϯⲁⲛⲟⲥ ⲕⲁⲧⲁ ⲙⲁ · ⲉⲓⲧⲉ ⲉⲡⲓⲥⲕⲟⲡⲟⲥ · ⲉⲓⲧⲉ ⲡⲣⲉⲥ ⲃⲩⲧⲉⲣⲟⲥ · ⲉⲓⲧⲉ ⲁⲛⲁⲅⲛⲱⲥⲧⲏⲥ · ⲉⲓⲧⲉ ⲙⲟⲛⲁⲭⲟⲥ · ⲉⲓⲧⲉ ⲕⲟⲥⲙⲓⲕⲟⲛ · ⲉⲓⲧⲉ ϩⲟⲟⲩⲧ · ⲉⲓⲧⲉ ⲥϩⲓⲙⲉ · ⲉⲓⲧⲉ ⲙⲁⲧⲟⲓ · ⲉⲓⲧⲉ ⲡⲁⲅⲁⲛⲟⲥ · ⲉⲓⲧⲉ ⲧⲁⲝⲓⲱⲧⲏⲥ · ϩⲁⲡⲗⲟⲥ ⲅⲉⲛⲟⲥ ⲛⲓⲙ ⲛ̄ ⲣⲱⲙⲉ · ⲉⲧ[ⲃⲉ] ⲡ ⲁⲙⲁϩⲧⲉ ⲛ̄ ⲧⲁ ⲙⲛ︦ⲧ︦ ⲉⲣⲟ · ⲉ ⲧⲣⲉ ⲩ ⲑⲩⲥⲓⲁⲍⲉ ⲛ̄ ⲛ̄ ⲛⲟⲩⲧⲉ ⲉ ⲧⲁⲓⲏⲩ · ⲁⲩⲱ ⲡ ⲉⲧ ⲛ ⲁⲁ ⲛ ϯ ⲗⲉⲅⲉⲓ ⲙ̄ ⲡⲁ ⲟⲩⲉϩ ⲥⲁϩⲛⲉ · ⲉⲩⲉ ⲡⲁⲣⲁⲇⲓⲇⲟⲩ ⲙ̄ⲙⲟ ϥ · ⲉ ϩⲉⲛ ⲛⲟϭ ⲛ̄ ⲃⲁⲥⲁⲛⲟⲥ ⲉ ⲩ ϣⲟⲃⲉ · ϣⲁⲛⲧ ⲟⲩ ⲙⲟⲩ · ⲧⲟⲧⲉ ⲁ ϥ ⲟⲩⲉϩ ⲥⲁϩⲛⲉ ⲛ̄ϭⲓ ⲇⲉⲕⲓⲟⲥ ⲡ ⲣ︦ⲣ︦ⲟ ⲛ̄ ⲁⲛⲟⲙⲟⲥ · ⲉ ⲧⲣⲉ ⲡ ⲕⲩⲣ[ⲓ]ⲝ ⲱϣ ⲉⲃⲟⲗ · ϩⲛ̄ ⲧ ⲡⲟⲗⲓⲥ ⲧⲏⲣ ⲥ̄ · ϫⲉ ⲉ ⲩ ϫⲓ ⲉⲣⲱ ⲧⲛ̄ ⲧⲏⲣ ⲧⲛ̄ ⲙ̄ ⲡ ⲗⲁⲟⲥ · ϫⲉ ⲉⲓⲧⲉ ⲙⲁⲧⲟⲓ · ⲉⲓⲧⲉ ⲡⲁⲅⲁⲛⲟⲥ · ⲉⲓⲧⲉ ⲅⲉⲛⲟⲥ ⲛⲓⲙ ⲛ̄ ⲣⲱⲙⲉ · ⲙⲛ̄ ϩⲩⲗⲓⲕⲓⲁ ⲛⲓⲙ · [ϫ]ⲉ ⲁⲙⲏⲓⲧⲛ̄ ⲧⲏⲣ ⲧⲛ̄ [...] ⲣ̄ ⲡⲉ ⲛ̄ ⲛ̄ ⲛⲟⲩⲧⲉ · [ⲛ̄ⲧⲉ] ⲧⲛ̄ ⲧⲁⲗⲉ ⲑⲩⲥⲓⲁ ⲛⲁ ⲩ ⲉϩⲣⲁⲓ · ⲁ ⲩ ϫⲣⲟ ⲛ̄ ⲧ ϣⲏⲩⲉ ϩⲓ ⲣⲙ̄ ⲡ ⲣⲟ ⲙ̄ ⲡ ⲣ̄ⲡⲉ · ⲁ ⲩ ⲧⲁⲗⲉ ⲑⲩⲥⲓⲁ ⲛⲁ ⲩ ⲉϩⲣⲁⲓ ϩⲓ ⲗⲓⲃⲁⲛⲟⲥ · ⲙⲛ̄ ϩⲉⲛ ⲙⲁⲥⲉ · ⲙⲛ̄ ϩⲉⲛ ϭⲓⲉⲓ̈ · ⲙⲛ̄ ϩⲉⲛ ϩⲁⲗⲁⲁⲧⲉ · ⲁ ⲡⲉ ⲥⲧⲉⲣⲉⲩⲱⲙⲁ ⲙⲟⲩϩ · ϩⲙ̄ ⲡ ⲕⲁⲡⲛⲟⲥ ⲙ̄ ⲡⲉⲥ ϯ ⲃⲱⲱⲛ · ⲛ̄ ⲛⲉⲩ ⲑⲩⲥⲓⲁ · ⲁⲩⲱ ⲛⲉⲣⲉ ⲟⲩ ⲛⲟϭ ϣⲟⲟⲡ ϩⲛ̄ ⲛⲉ ⲭⲣⲓ[ⲥⲧ]ⲓⲁⲛⲟⲥ · ⲛ̄ ϣⲧⲟⲣⲧⲣ̄ ⲉ ⲩ ⲇⲓⲱⲕⲉⲓ ⲛ̄ⲥⲱ ⲟⲩ · ⲉ ⲩ ϩⲓⲟⲩⲉ ⲉⲣⲟ ⲟⲩ · ⲉ ⲩ ⲥⲱⲕ ⲙ̄ⲙⲟ ⲟⲩ ⲉ ⲛⲉⲥ ⲡⲩⲗⲱⲛ · ⲙⲛ̄ ⲙ̄ ⲙⲁⲉⲧ ϩⲉⲡ · ⲉ ⲩ ⲁⲛⲁⲅⲁⲍⲉ ⲙ̄ⲙⲟ ⲟⲩ ⲉ ⲣ ⲑⲩⲥⲓⲁ · ⲉⲣⲉ ϩⲉⲛ ⲛⲟϭ ⲛ̄ ⲧ ⲁⲣⲁⲭⲏ ϣⲟⲟⲡ ⲕⲁⲧⲁ ⲙⲁ · ⲁ ϥ ⲟⲩⲉϩ ⲥⲁϩⲛⲉ ⲅⲁⲣ ⲛ̄ ⲡ ⲧⲩⲣⲁⲛⲛⲟⲥ · ⲉ ⲕⲱ ⲉϩⲣⲁⲓ ϩⲓ ⲑ ⲏ ⲙ̄ⲙⲟ ϥ · ⲉ ⲛ ⲉⲓⲇⲟⲥ ⲛⲓ̈ⲙ ⲛ̄ ⲕⲟⲗⲁⲥⲧⲓⲣⲓⲟⲛ ⲉ ⲩ ϯ ϩⲟⲧⲉ · ϫⲉⲕⲁⲥ ⲉⲩⲉ ⲛⲁⲩ ⲉⲣⲟ ⲟⲩ ⲛ̄ϭⲓ ⲛⲉ ⲭⲣⲓⲥϯⲁⲛⲟⲥ · ⲛ̄ ⲥ ⲉⲣ ϩⲟⲧⲉ ϩⲉⲛ ⲥⲏϥⲉ ⲉ ⲩ ⲧⲁⲁⲧⲉ · ⲙⲛ̄ ϩⲉⲛ ⲙ̄ ⲙⲁ ⲛ̄ⲙ̄ ⲕⲟⲧ ⲕ̄ ⲙ̄ ⲡⲉ ⲛⲓⲡⲉ · ⲙⲛ̄ ⲛⲉϣⲁ ⲩ ⲥⲉⲕ ⲛⲉⲩⲣⲟⲛ ⲛ̄ϩⲏⲧ ⲟⲩ · ⲙⲛ̄ ϩⲉⲛ ⲧⲟⲕ ⲛ̄ ϣⲉⲧ ⲗⲁⲥ · ⲙⲛ̄ ϩⲉⲛ ⲕⲟⲩⲡⲓⲥ ⲙⲛ̄ ϩⲉⲛ ϭⲟⲣⲧⲉ ⲉ ⲩ ϫⲏⲣ · ⲙⲛ̄ ϩⲉⲛ ⲭⲁⲗⲕⲓⲟⲛ ⲉ ⲩ ⲙⲉϩ ⲛ̄ ⲗⲁⲙϫⲁⲧⲡ̄ ⲉ ⲩ ⲃⲏⲣⲃⲣ̄ · ⲁⲩⲱ ⲟⲛ ϩⲉⲛ ⲭⲁⲗⲕⲓⲟⲛ ⲉ ⲩ ⲙⲉϩ ϩⲛ̄ ⲥⲏⲙⲁ · ⲁⲩⲱ ϩⲉⲛ ⲧⲣⲟⲭⲟⲥ ⲛ̄ ⲃⲁϣⲟⲩⲣ · ⲙⲛ̄ ⲡ ⲕⲉ ⲥⲉⲉⲡⲉ ⲛ̄ ⲕⲟⲗⲁⲥϯⲏ ⲣⲓⲟⲛ ⲉ ⲩ ϯ ϩⲟⲧⲉ · ⲛⲉ ϥ ϫⲱ ⲅⲁⲣ ⲙ̄ⲙⲟ ⲥ · ⲛ̄ϭⲓ ⲡ ⲣ︦ⲣ︦ⲟ ⲛ̄ ⲁⲥⲉⲃⲏⲥ ⲉⲧ ⲙ̄ⲙⲁⲩ · ϫⲉ ⲡ ⲉⲧ ⲛⲁ ϯⲁⲛϯⲗⲉⲅⲉⲓ ⲙ̄ ⲡⲁ ⲟⲩⲉϩ ⲥⲁϩⲛⲉ · ϯ ⲛⲁ ⲡⲱⲣⲕ̄ ⲛ̄ ⲛⲉϥ ⲃⲁⲗ · ⲛ̄ⲧⲁ ϣⲱⲧ ⲙ̄ ⲡⲉϥ ⲗⲁⲥ · ⲛ̄ ⲧⲁ ⲉⲓⲛⲉ ⲉⲃⲟⲗ ⲙ̄ ⲡ ϥ̄ ⲛϩⲱⲛ : ⲛ̄ⲧⲁ ⲓ ⲟⲩⲉⲓⲥⲉⲥⲏⲃⲉ ⲛ̄ⲣⲁⲧ ϥ̄ · ⲛ̄ⲧ ⲁ ⲓ ⲉⲓⲛⲉ ⲉⲃⲟⲗ ⲙ̄ ⲡⲉϥ ⲁⲛⲕⲉⲫⲁⲗⲟⲥ · ⲡ ⲕⲉ ⲥⲉⲉⲡ[ⲉ] ⲇⲉ ⲙ̄ ⲡⲉϥ ⲥⲱⲙⲁ · ϯ ⲛⲁ ⲧⲁϥ ⲉ ⲡ ⲕⲱϩⲧ̄ ⲛ ϥ̄ ⲁⲛ ϩⲁⲗⲓⲥⲕⲉⲓ ⲙ̄ⲙⲟ ϥ · ⲛ̄ⲧⲉⲣ ⲟⲩ ⲛⲁⲩ ⲇⲉ ⲉ ⲛⲁⲓ ⲛ̄ϭⲓ ⲛ̄ ⲣⲱⲙⲉ ⲛ̄ ⲉⲩⲥⲉⲃⲏⲥ · ⲁⲩ ⲟⲩ ⲛⲟϭ ⲙⲛ︦ ⲧ︦ ϭⲁⲃ ϩⲏⲧ ⲧⲁ ϩⲟⲟⲩ · ⲁ ⲩ ⲣ̄ ϩⲟⲧⲉ · ⲁ ⲩ ⲕⲁ ⲧⲟⲟⲧ ⲟⲩ ⲉⲃⲟⲗ · ⲉⲣⲉ ⲡ ⲟⲩⲁ ⲡ ⲟⲩⲁ ⲡⲁⲣⲁⲇⲓⲇⲟⲩ · ⲙ̄ ⲡ ⲉⲧ ϩⲓⲧⲟⲩⲱ ϥ ⲉ ⲡ ⲙⲟⲩ · ϩⲉⲛ ⲉⲓ̈ⲟⲧⲉ ⲉ ⲩ ⲡⲁⲣⲁⲇⲓⲇⲟⲩ ⲛ̄ ⲛⲉⲩ ϣⲏⲣⲉ ⲉ ⲡ ⲙⲟⲩ · ⲁ ⲩ ⲣ̄ ⲡ ⲱⲃϣ̄ ⲛ̄ ⲧ ⲙⲉ ⲛ̄ ⲧⲉ ⲫⲩⲥⲓⲥ ⲁⲩⲱ [ϩ]ⲉⲛ ⲥⲛⲏⲩ ⲉ ⲩ ⲥⲱⲕ ⲙ̄ ⲙⲟ ⲟⲩ · ⲉ ⲩ ϩⲱⲣⲃ ⲣ̄ ⲙ̄ⲙⲟ ⲟⲩ · ⲉ ⲩ ⲡⲁⲣⲁⲇⲓⲇⲟⲩ ⲙ̄ⲙⲟ ⲟⲩ · ⲉⲣⲉ ⲟⲩ ⲛⲟϭ ⲛ̄ ϣⲧⲱⲣⲧⲣ̄ ϣⲟⲟⲡ : ⲛ̄ ⲟⲩⲟⲛ ⲛⲓⲙ ⲉⲧ ϩⲟⲙⲟ ⲗⲟⲅⲉ ⲙ̄ ⲡ ⲣⲁⲛ ⲙ̄ ⲡ ⲣⲁⲛ ⲛ̄ ⲓ︦ⲥ︦ · ⲛⲉ ⲩⲛ̄ ⲟⲩ ϣⲏⲣⲉ ⲇⲉ ϣⲏⲙ ⲛ̄ ϫⲱⲱⲣⲉ · ϩⲙ̄ ⲡⲉ ⲥⲧⲣⲁⲧⲉⲩⲙⲁ · ⲉ ⲡⲉϥ ⲣⲁⲛ ⲡⲉ ⲙⲉⲣⲕⲟⲩⲣⲓⲟⲥ · ⲉ ϥ ϩⲏⲕ ϩⲙ̄ ⲡ ⲁⲣⲓⲑⲙⲟⲥ ⲛ̄ⲛ︦ⲙ︦ ⲙ︦ⲁⲣⲧⲩ ⲥⲓⲟⲥ · ⲉ ϥ ⲣ̄ ϩⲟⲧⲉ ϩⲏⲧ ϥ̄ ⲙ̄ ⲡ ⲛⲟⲩⲧⲉ ⲉ ⲛⲉⲓⲥⲱ ϥ ⲉⲙⲁⲧⲉ · ϩⲙ̄ ⲡⲉϥ ⲉⲓⲛⲉ · ⲉⲣⲉ ⲡⲉ ⲥⲧⲣⲁⲧⲉⲩⲙⲁ ⲧⲏⲣ ϥ̄ ⲙⲉ ⲙ̄ⲙⲟ ϥ · ⲉⲧⲃⲉ ⲧⲉϥ ⲉⲡⲓⲥⲧⲏⲙⲓ̈ ⲛⲉϥ ⲉⲑⲟⲥ ⲟⲩ ⲉⲃⲟⲗ ⲡⲉ ϩⲛ̄ ⲧⲉ ⲭⲱⲣⲁ ⲛ̄ ⲧ ⲕⲁⲡⲡⲁⲇⲟⲕⲓⲁ ϩⲙ̄ ⲡϥ̄ ⲅⲉⲛⲟⲥ · ⲉ ⲩ ⲭⲣⲓⲥϯⲁ ⲛⲟⲥ ⲡⲉ ϫⲓ[ⲛ] ⲧⲉϥ ⲙⲛ︦ⲧ︦ ⲕⲟⲩⲓ̈ · ⲙⲛ̄ ⲛⲉϥ ⲉⲓⲟⲧⲉ ⲛ̄ ⲟⲩ ϫⲱⲱⲣⲉ ⲡⲉ ϩⲙ̄ ⲡ ⲡⲟⲗⲩⲙⲟⲥ · ⲉⲣⲉ ⲡ ⲛⲟⲩⲧⲉ ϣⲟⲟⲡ ⲛⲙ̄ ⲙⲁ ϥ ϩⲛ̄ ⲛϥ̄ ϩⲃⲏⲩⲉ ⲧⲏⲣ ⲟⲩ · ⲛ̄ⲧⲉⲣ ϥ̄ ⲛⲁⲩ ⲉⲣⲟ ϥ ⲛ̄ϭⲓ ⲡⲉ ⲧⲣⲓⲃⲟⲩⲛⲟⲥ · ϫⲉ ⲉ ϥ ⲡⲣⲟⲕⲟⲡⲧⲉⲓ ϩⲛ̄ ⲧⲉϥ ⲧⲁⲝⲓⲥ · ⲙⲛ̄ ⲧ ϩⲉⲝⲓⲥ ⲛ̄ ⲧ ⲙⲛ︦ⲧ︦ ⲙⲁⲧⲟⲓ · ⲁ ϥ ⲁⲁ ϥ ⲛ̄ ⲧ ⲣⲓⲙⲏⲕⲓⲣⲓⲟⲥ ⲉϫⲙ̄ ⲡⲉϥ ⲁⲣⲓⲑⲙⲟⲥ · ⲡ ⲣ︦ⲣ︦ⲟ ⲇⲉ ⲛ̄ⲧⲉⲣⲉ ϥ ⲛⲁⲩ ⲉ ⲧ ⲙⲛ︦ⲧ︦ ϫⲱⲱⲣⲉ ⲙ̄ ⲡ ϣⲏⲣⲉ ϣⲏⲙ · ⲁ ϥ ⲙⲉⲣⲓⲧ [ϥ̄] · ⲁ ϥ ⲕⲁⲁ ϥ ⲉ ϥ ⲧⲏϭ ⲉⲣⲟ ϥ · ⲉ ϥ ϣⲟϫⲛⲉ ⲛⲙ̄ⲙⲁ ϥ ⲉ ⲛⲉ ϩⲃⲏⲩⲉ ⲙ̄ ⲡⲁⲗⲗⲁϯⲟⲛ · ⲁ ⲥ ϣⲱⲡⲉ ⲇⲉ ⲙⲛ︦ⲛ︦ⲥⲁ ⲛⲁⲓ · ⲇⲉ ⲉⲣⲉ ⲡ ⲇⲓⲱⲕⲙⲟⲥⲥⲏⲣ ⲉⲃⲟⲗ · ⲁ ⲡ ϩⲉⲑⲛⲟⲥ ⲛ̄ ⲃⲁⲣⲃⲁⲣⲟⲥ · ⲧⲱⲟⲩⲛ ⲉϩⲣⲁⲓ ⲉϫⲛ̄ ϩⲣⲱⲙⲁⲓⲟⲥ · ⲡ ⲣ︦ⲣ︦ⲟ ⲇⲉ ⲇⲉⲕⲓⲟⲥ · ⲙⲛ̄ ⲧ ⲥⲩⲛⲕⲗⲏⲧⲟⲥ ⲧⲏⲣ ⲥ̄ · ⲁ ⲩ ⲁⲡⲟⲣⲉⲓ ⲉⲧⲃⲉ ⲧ ⲛⲟϭ ⲛ̄ ⲁⲡⲟⲣⲓⲁ · ⲙⲛ̄ ⲧ ⲙⲛ︦ⲧ︦ ⲁⲃⲟⲗⲏ ⲛ̄ⲧ ⲁ ⲥ ϣⲱⲡⲉ · ϩⲛ̄ ⲟⲩ ϣⲡ̄ ⲛ̄ ϣⲱⲡ · ⲁ ⲩ ⲡ[ⲟ]ⲗⲉⲙⲉⲓ ⲛⲙ̄ⲙⲁ ⲩ ⲛ̄ϭⲓ ⲛ̄ ⲃⲁⲣⲃ[ⲁⲣⲟⲥ] · ϩⲱⲥ ⲧⲉ ⲛ̄ ⲥⲉ ϥⲓ̈ ⲛ̄ⲧⲟⲟⲧ ⲟⲩ · ⲛ̄ ⲧ ⲛⲟϭ ⲛ̄ ϩⲁⲣⲙⲉⲛⲓⲁ · ⲉⲧ ϣⲟⲟⲡ ϩⲛ̄ ⲛⲉⲩ ⲧⲟϣ · ⲛ̄ ⲧⲉⲩ ⲙⲏⲏⲧⲉ · ⲙⲛ̄ ⲛⲉ ϩⲣⲱ ⲙⲁⲓⲟⲥ · ⲡ ⲣ︦ⲣ︦ⲟ ⲇⲉ ⲇⲉⲕⲓⲟⲥ · ⲁ ϥ ⲟⲩⲉϩ ⲥⲁϩⲛⲉ ⲥⲟⲟⲩϩ ⲉ ϩⲟⲩⲛ · ⲛ̄ ⲛⲟⲩⲙⲉⲣⲟⲛ · ⲙⲛ̄ ⲛ̄ ⲁⲣⲓⲑⲙⲟⲥ ⲧⲏⲣ ⲟⲩ ⲛ̄ ⲛⲉ ϩⲣⲱⲙⲁⲓⲟⲥ · ϫⲉⲕⲁⲥ ⲉⲩⲉ ⲃⲱⲕ ⲉⲃⲟⲗ · ⲉ ⲡ ⲡⲟⲗⲉⲙⲟⲥ ⲉ ⲙⲓϣⲉ ⲙⲛ̄ ⲛ̄ ⲃⲁⲣⲃⲁⲣⲟⲥ · ⲧⲟⲧⲉ ⲡ ⲣ︦ⲣ︦ⲟ ⲁ ϥ ⲧⲱϣ [ⲛ̄] ⲛ ⲟⲩⲙⲉ‐ ⲣⲟⲛ · ⲙⲛ̄ ⲛ̄ ⲛ̄ⲁⲣⲓⲑⲙⲟⲥ ⲁ ϥ ⲙⲟⲟϣⲉ ⲉⲃⲟⲗ · ⲉⲡ ⲡⲟⲗⲉⲙⲟⲥ ⲛ̄ ⲃⲁⲣⲃⲁⲣⲟⲥ · ⲁ ϥ ϫⲓⲟⲣ ⲙ̄ ⲡ ⲉⲩⲫⲣⲁⲧⲏⲥ ⲡ ⲛⲟϭ ⲛ̄ ⲉⲓⲉⲣⲟ · ⲡⲁⲓ ⲉⲧ ϣⲟⲟⲡ ϩⲛ̄ ⲛ̄ ⲛ̄ⲧⲟϣ ⲛ̄ ⲑⲉⲣⲙⲉⲛⲓⲁ · ⲁ ϥ ⲧⲁϫⲣⲟ ⲙ̄ⲡ ϩⲟⲧ [ⲛ̄] ⲃⲁⲗ ⲛ̄ ⲛ̄ ⲃⲁⲣⲃⲁⲣⲟⲥ · [ⲁ ϥ] ϭⲱ ϩⲓⲣⲛ̄ ⲣⲱⲟⲩ · ⲙⲛ̄ ⲡⲉϥ ⲥⲧⲣⲁⲧⲉⲩⲙⲁ · ϩⲙ̄ ⲡⲉ ⲟⲩⲟⲉⲓϣ ⲉⲧ ⲙ̄ⲙⲁⲩ · ⲛ̄ ⲧⲁ ⲥⲟⲩⲱⲛϩ̄ ⲉⲃⲟⲗ ⲛ̄ϭⲓ ⲧ ⲙⲛ︦ⲧ︦ ϫⲱⲱⲣⲉ · ⲙ̄ ⲡⲉⲓ ⲅⲉⲛⲛⲁⲓⲟⲥ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ ⲡⲉ ⲡⲓⲥⲧⲟⲥ ⲛⲁⲙⲉ : ⲁⲩⲱ ⲡⲉⲓ ⲡⲣⲩ ⲙⲏⲕⲓⲣⲓⲟⲥ ⲙ̄ ⲡ ⲁⲣⲓⲑⲙⲟⲥ ⲛ̄ ⲙ̄ ⲙⲁⲣⲧⲩⲣⲟⲥ · ⲉ ⲛⲉⲩ ⲟⲩ ⲣⲱⲙⲉ ⲅⲁⲣ ⲡⲉ · ⲉ ϥ ϫⲏⲕ ⲉⲃⲟⲗ ⲙ̄ ⲙⲛ︦ⲧ︦ ⲣⲉϥ ϣⲙ̄ϣⲉ ⲛⲟⲩⲧⲉ · ⲁⲩⲱ ⲉ ϥ ⲡⲟⲗⲓⲧⲉⲩⲉ ϩⲛ̄ ⲙⲛ︦ⲧ︦ ⲉⲩⲥⲉⲃⲏⲥ ⲛⲓⲙ · ⲉⲣⲉ ⲡ ϣⲁϫⲉ ⲙ̄ ⲡ ⲛⲟⲩⲧⲉ ϩⲟⲗϭ̄ ϩⲛ̄ ⲧⲉϥ ⲧⲁⲡⲣⲟ ⲛⲁ ⲩ ⲛⲓⲙ · ⲛ̄ ϩⲟⲩⲟ ⲟⲩⲉⲃⲃⲓⲱ · ⲁ ⲥ ϣⲱⲡⲉ ⲇⲉ ⲛ︦ ⲛ︦ ⲟⲩϣⲏ · ⲉ ϥ ⲛ̄ⲕⲟⲧⲕ̄ ⲛ̄ ⲧ ⲙⲏⲏⲧⲉ ⲙ̄ ⲡⲉ ⲥⲧⲣⲁⲧⲉⲩⲙⲁ · ⲙⲛ︦ⲛ︦ⲥⲁ ⲧⲣⲉ ϥ ⲟⲩⲱ ⲉ ⲛ︦ ϥ︦ ⲉⲓⲣⲉ ⲛ ϥ̄ ϣⲗⲏⲗ · ⲁ ϥ ⲱⲃϣ̄ ⲛ̄ ⲟⲩ ⲕⲟⲩⲓ · ⲁⲩⲱ ⲉⲓⲥ ⲟⲩ ⲁⲅⲅⲉ ⲗⲟⲥ ⲛ̄ⲧⲉ ⲡ ϫⲟⲉⲓⲥ ⲁ ϥ ⲁϩⲉ ⲣⲁⲧ ϥ̄ ϩⲓϫⲱ ϥ · ⲁ ϥ ⲧⲃⲥ̄ ⲡⲉϥ ⲥⲡⲓ̈ⲣ · ⲁ ϥ ⲧⲟⲩⲛⲟⲥ ϥ̄ ⲉⲣⲉ ⲟⲩ ⲥⲏϥⲉ ϩⲛ̄ ⲧⲉϥ ϭⲓϫ · ⲛ̄ ⲟⲩⲛⲁⲙ · ⲉ ϥ ϯ ϩⲟⲧⲉ ϩⲙ̄ ⲡⲉϥ ⲉⲓⲛⲉ · ⲉⲣⲉ ⲟⲩ ϩⲱⲛ ϩⲓⲱⲱ ϥ · ⲉ ϥ ⲟ ⲛ̄ ⲛ̄ ϣ ⲡⲏⲣⲉ · ⲛ̄ⲧⲉⲣⲉ ϥ ⲛⲁⲩ ⲇⲉ ⲉⲣⲟ ϥ · ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ · ⲁ ϥ ⲣ̄ ϩⲟⲧⲉ ⲉⲙⲁⲧⲉ · ⲁ ϥ ⲟⲩⲱϣⲃ̄ ⲛⲁ ϥ ⲛ̄ϭⲓ ⲡ ⲁⲛⲅⲉⲗⲟⲥ · ⲡⲉϫⲁ ϥ ⲛⲁ ϥ · ϫⲉ ⲙⲉⲣⲕⲟⲩⲣⲓⲟⲥ · ⲛ̄ⲧⲟϥ ⲇⲉ ⲡⲉϫⲁ ϥ · ϫⲉ ⲉⲓⲥ ϩⲏⲏⲧⲉ ⲁⲛⲟⲕ ⲡ ϫⲟ̄ⲉⲓⲥ · ⲁ ϥ ⲟⲩⲱⲛ ⲇⲉ ⲛⲉϥ ⲃⲁⲗ ⲛ̄ϭⲓ ⲙⲉⲣⲕⲟⲩⲣⲓⲟⲥ · ⲁⲩⲱ ⲛ̄ⲧⲉⲣ ϥ ⲛⲁⲩ ⲉ ⲡ ⲁⲅⲅⲉⲗⲟⲥ ⲁ ϥ ⲣ̄‐ ϩⲟⲧⲉ · ⲉ ϥ ⲙⲉⲉⲩⲉ ϫⲉ ⲟⲩⲁ ⲡⲉ ϩⲛ̄ⲛ̄ ⲙ̄ ⲙⲁⲅⲓⲥⲧⲣⲓⲁⲛⲟⲥ ⲙ̄ ⲡ ⲣ︦ⲣ︦ⲟ · ⲏ̄ ⲟⲩ ⲥⲧⲣⲁⲧⲩⲗⲁⲧⲏⲥ ⲡⲉ · ⲛ̄ⲧⲟϥ ⲇⲉ ⲁ ϥ ⲥⲟⲟⲩⲧⲛ̄ ⲉⲣⲟ ϥ · ⲛ̄ ⲧ ⲥⲏϥⲉ ⲉⲧ ⲛ̄ⲧⲟⲟⲧ ϥ̄ · ⲉ ⲥ ⲧⲟⲕⲙ̄ ϩⲛ̄ [ⲧⲉϥ] ϭⲓϫ ⲉ ϥ ϫⲱ ⲙ̄ⲙⲟ ⲥ ⲛⲁ ϥ · ϫⲉ ϫⲓ ⲛⲁ ⲕ ⲛ̄ ⲧⲉⲓ ⲥⲏϥⲉ ⲉⲧ ⲧⲱⲕⲙ̄ · ⲉⲧ ϩⲛ̄ ⲧⲁ ϭⲓϫ · ϩⲓⲧⲛ̄ ⲧⲁⲓ̈ ⲅⲁⲣ ⲉ ⲕ ⲛⲁ ⲡⲁⲧⲁⲥⲥⲉ ⲛ̄ ⲧ ϭⲟⲙ ⲧⲏⲣ ⲥ̄ ⲛ̄ ⲛ̄ ⲃⲁⲣⲃⲁⲣⲟⲥ · ⲁⲛⲟⲕ ⲅⲁⲣ ⲡⲉ ⲡ ⲁⲣⲭⲏⲥⲧⲣⲁⲧⲏⲅⲟⲥ ⲛ̄ ⲧ ϭⲟⲙ ⲙ̄ ⲡ ϫⲟⲉⲓⲥ · ⲛ̄ⲧ ⲁ ⲓ ⲉⲓ ⲅⲁⲣ ⲉ ⲃⲟⲏⲑⲉⲓ ⲉⲣⲟ ⲕ · ⲙⲛ̄ ⲛⲉⲕ ϣⲃⲏⲣ ⲙ̄ ⲙⲁ ⲧⲟⲓ · ⲛⲁⲓ ⲉⲧ ⲡⲓ̈ⲥⲧⲉⲩⲉ ⲉ ⲡ ϫⲟⲉⲓⲥ ⲓ︦ⲥ︦ ⲡⲉ ⲭ︦ⲥ · ⲧⲉⲛⲟⲩ ϭⲉ ϫⲣⲟ ⲛ ⲅ̄ ϭⲙ̄ϭⲟⲙ · ⲁⲛⲟⲕ ⲅⲁⲣ ϯ ϣⲟⲟⲡ ⲛⲙ̄ⲙⲁ ⲕ ϣⲁ ⲡ ϫⲱⲕ ⲉⲃⲟⲗ ⲙ̄ ⲡⲉⲕ ⲁⲅⲱⲛ ϩⲛ̄ ⲟⲩⲉⲣⲏⲛⲏ · ⲉⲥ ϩⲏⲏⲧⲉ ⲉⲓ ⲡⲉ ⲟⲩⲟⲉⲓϣ ⲁ ϥ ⲉⲓ · ⲁⲩⲱ ⲉⲓⲥ ⲡⲁⲅⲱⲛ ⲡⲟⲣϣ̄ ⲉⲃⲟⲗ · ⲙⲓϣⲉ ⲛ̄ⲧⲁⲣⲉ ⲕ ϫⲓ ⲙ̄ⲡⲉ ⲕ ϭⲟⲙ · ⲙⲉⲣⲉ ϣⲟⲉ[ⲓ]ϫ ϫⲓ ⲕⲗⲟⲙ · ⲉⲓⲙⲏⲧⲉⲓ ⲛ ϥ̄ ⲙⲓϣⲉ ⲕⲁⲗⲱⲥ · ⲁⲩⲱ ⲡ ⲟⲩⲟⲓⲉ ⲉⲧ ϩⲟⲥⲉ · ⲛ̄ⲧⲟϥ ⲡⲉ ϣⲁ ϥ ϫⲓ ⲉⲃⲟⲗ ϩⲛ̄ ⲛ̄ ⲕⲁⲣⲡⲟⲥ ⲛ̄ ϣⲟⲣⲡ̄ · ⲧⲉ ⲛⲟⲩ ϭⲉ ⲥⲱⲧⲙ̄ ⲛ̄ ϣⲁϫⲉ ϯ ϫⲱ ⲙ̄ⲙⲟ ⲟⲩ ⲛⲁ ⲕ · ⲁⲩⲱ ⲙ̄ⲡⲣ̄ ⲱⲥⲕ̄ⲉⲕⲧⲟ ⲕ ⲉ ⲡ ϫⲟⲉ︦ⲓ︦ⲥ︦ ⲉ ⲡⲉⲕ ⲛⲟⲩⲧⲉ · ⲟⲩ ⲛⲟϭ ⲅⲁⲣ ⲛ̄ ⲁⲅⲱⲛ ϭⲉⲉⲧ ⲉⲣⲟ ⲕ · ⲁⲩⲱ ⲕ ⲛⲁ ϣⲱⲡⲉ ⲛ̄ ⲟⲩ ⲙⲁⲣⲧⲩ ⲣⲟⲥ ⲛ̄ ϫⲱⲱⲣⲉ · ⲧⲉⲕ ⲙⲁⲣⲧⲩⲣⲓⲁ ⲅⲁⲣ · ⲛⲁ ⲣ ⲥⲟⲉⲓⲧ ϩⲛ̄ ⲧ ⲟⲓ ⲕⲟⲩⲙⲉⲛⲏ ⲧⲏⲣ ⲥ̄ · ⲁⲩⲱ ⲟⲩⲟⲛ ⲛⲓⲙ ⲉ ⲧ ⲥⲱⲧⲙ̄ ⲉⲣⲟ ⲥ · ⲛⲁ ⲣ̄ ϣⲡⲏⲣⲉ ⲛ̄ ⲧⲉⲕ ⲙⲛ︦ⲧ︦ ϫⲱⲱⲣⲉ · ⲛ̄ ⲥⲉ ϯ ⲉⲟⲟⲩ ⲙ̄ ⲡ ⲛⲟⲩⲧⲉ · ⲉⲧⲃⲉ ⲛ̄ ϭⲟⲙ ⲙⲛ̄ [ⲛ]ⲉ ϣⲡⲏⲣⲉ · ⲙⲛ̄ ⲙⲛ︦ⲧ︦ ϫⲱⲱⲣⲉ ⲛ̄ⲧⲟ ϥ ⲁⲁ ⲩ ⲛⲁ ⲕ ⲛ̄ϭⲓ ⲡ ϫⲟⲉⲓⲥ ⲡⲉⲕ ⲛⲟⲩⲧⲉ · ⲟⲩⲛ̄ ϩⲉⲛ ⲛⲟϭ ⲛ̄ ⲃⲁⲥⲁⲛⲟⲥ ⲛⲁ ϣⲱⲡⲉ ⲉ ⲩϭⲉⲧ ⲉⲣⲟ ⲕ · ϩⲓ̈ⲧⲙ̄ ⲡ ⲣ︦ⲣ︦ⲟ ⲛ̄ ⲁⲛⲟⲙⲟⲥ · ⲙⲛ̄ ⲛ̄ ϩⲉⲛ ⲛⲟϭ ⲛ̄ ⲑⲗⲓⲯⲓⲥ · ⲁⲗⲗⲁ ϩⲩⲡⲟⲙⲟⲛⲏ · ⲁⲩⲱ ⲕ ⲛⲁ ϫⲓ ⲙ̄ ⲡ ⲕ̄ⲗⲟⲙ ⲛ̄ⲁ ⲧⲁⲕⲟ · ⲁ ⲩ ⲣⲱⲙⲉ ⲛⲓⲙ ⲉⲧ ⲣ̄ⲡⲙ̄ϣⲁ ⲛ̄ ϫⲱϩ ⲉ ⲡⲉⲕ ⲥⲱⲙⲁ · ⲉ ⲛⲁ ⲧⲟⲩϫⲟ ϥ · ⲕⲁⲛ ϣⲱⲡⲉ ⲉ ⲩ ϩⲛ̄ ⲛ̄ ⲁⲛⲁⲅⲕⲏ ⲛⲓⲙ ⲛⲉ ⲩ ϩⲛ̄ ⲟⲩ [ⲇⲓ]ⲕⲁⲥⲧⲏⲣⲓⲟⲛ · ⲛⲉ ⲩ ϩⲛ̄ ⲟⲩ ⲙⲁ ⲛ̄ ϫⲁⲉ · ⲏ̄ ⲟⲩ ⲕⲓⲛⲇⲏⲛⲟⲥ ⲛ̄ ⲑ ⲁⲗⲗⲁⲥⲥⲁ · ⲏ̄ ϩⲙ̄ ⲡⲉⲓ ⲉⲣⲟ · ⲏ̄ ϩⲛ̄ ⲟⲩ ϩⲱϫϩϫ̄ · ⲛⲉϣ ⲧⲉⲕⲱⲟⲩ · ⲛ ϥ︦ ⲣ︦ ⲡ ⲙⲉⲉⲩⲉ ⲙ̄ ⲡⲉⲕ ⲣⲁⲛ · ϩⲛ̄ ⲟⲩ ⲡⲓⲥⲧⲓⲥ · ⲛ ϥ̄ ⲉⲡⲓⲕⲁⲗⲉⲓ ⲙ̄ⲙⲟ ⲕ · ϥ ⲛⲁ ⲟⲩϫⲁⲓ · ⲡ ⲉⲧ ⲛⲁ ⲕⲱⲧ ⲛ̄ ⲟⲩ ⲧ[ⲟ] ⲡ ⲟⲥ ϩⲙ̄ ⲡⲉⲕ ⲣⲁⲛ · ⲛ ϥ̄ ϯ ⲛ̄ ⲟⲩ ⲡⲣⲟ[ⲥ]ⲫⲟⲣⲁ ϩⲙ̄ ⲡⲉⲕ ⲣⲁⲛ · ϩⲙ̄ ⲡⲉ ϩⲟⲟⲩ ⲙ̄ⲡ ⲕ︦ ⲣ︦ ⲡ ⲙⲉⲉⲩⲉ · ϯ ⲛⲁ ⲕⲱ ⲙ̄ ⲡⲁ ⲥⲙⲟⲩ · ⲙⲛ̄ ⲟⲩ ϩⲩⲛⲟⲩϥⲉ ⲉ ϥ ⲙⲏⲛ ⲉ ϩⲙ̄ ⲡⲉⲩ ⲙⲁ ⲛ̄ ϣⲱⲡⲉ · ⲁⲩⲱ ϯ ⲛⲁ ⲕⲁⲁ ⲩ ⲁⲛ ⲉ ϣⲱⲧ ⲛ̄ ⲗⲁⲁⲩ ϣⲁ ⲉⲛⲉϩ · ⲡ ⲉⲧ ⲛⲁ ⲥϩⲁⲓ ⲙ̄ ⲡ ϫⲱⲱⲙⲉ ⲛ̄ ⲧⲉⲕ ⲙⲁⲣⲧⲏⲣⲓⲁ · ϯ ⲛⲁ ⲡⲱϩ̄ ⲙ̄ ⲡⲉ ⲭⲉⲓⲣⲟⲅⲣⲁⲫⲟⲛ ⲛ̄ ⲛⲉϥ ⲛⲟⲃⲉ · ⲁⲩⲱ ⲛ̄ ⲛ̄ⲧ ⲁ ϥ ⲁⲁ ⲩ ⲧⲏⲣ ⲟⲩ · ϯ ⲛⲁ ⲣ ⲡⲉⲩ ⲙⲉⲉⲩⲉ ⲁⲛ ϣⲁ ⲉⲛⲉϩ · ⲁⲩⲱ ϯ ⲛⲁ ⲭⲁⲣⲓⲍⲉ ⲙ̄ⲙⲟ ϥ ⲛⲁ ⲕ ⲛ̄ ϣⲏⲣⲉ · ϩⲛ̄ ⲧⲁ ⲙⲛ︦ⲧ︦ ⲉⲣⲟ · ⲉⲥ ϩⲏⲏⲧⲉ ⲁ ⲓ ⲭⲁⲣⲓⲍⲉ ⲛⲁ ⲕ ⲛ̄ ϣⲟⲙⲛ︦ⲧ︦ ⲛ̄ ⲕⲗⲟⲙ · ⲟⲩⲁ ϩⲁ ⲧ ⲙⲛ︦ⲧ︦ ⲣⲙ̄ ⲙ ⲁⲟ · ⲟⲩⲁ ϩⲁ ⲛ̄ ϩⲓⲥⲉ ⲉⲧⲉ ⲕ ⲛⲁ ϣⲟⲡ ⲟⲩ ϩⲁ ⲡⲁ ⲣⲁⲛ · ⲁⲩⲱ ⲕⲉ ⲟⲩⲁ ϩⲁ ⲧⲉⲕ ⲙⲛ︤ⲧ︥ ⲡⲁⲣⲑⲉⲛⲟⲥ · ϫⲣⲟ ⲁⲩⲱ ⲛ ⲅ̄ ϭⲙ̄ϭⲟⲙ · ϫⲉ ⲁⲛⲟⲕ ϯ ϣⲟⲟⲡ ⲛⲙ̄ⲙⲁ ⲕ · ⲛⲁⲓ ⲇⲉ ⲛ̄ⲧⲉⲣⲉ ϥ ϫⲟⲟⲩ ⲛⲁ ϥ · ⲛ̄ϭⲓ ⲡ ⲁⲣⲭⲁⲅⲅⲉⲗⲟⲥ ⲙⲓⲭⲁⲏⲗ · ⲁ ϥ ⲃⲱⲕ ⲉϩⲣⲁⲓ ⲉ ⲙ ⲡⲏⲩⲉ : ϩⲛ̄ ⲟⲩ ⲉⲟⲟⲩ · ⲛ ⲉⲧ ⲙ̄ ⲡⲉϥ ⲕⲱⲧⲉ ⲇⲉ ⲛ̄ⲧⲉⲣ ⲟⲩ ⲛⲁⲩ ⲉ ⲧ ⲛⲟϭ ⲉ ⲛ ⲟⲡⲧⲁⲥⲓⲁ ⲛ̄ⲧ ⲁ ⲥ ϣⲱⲡⲉ · ⲁ ⲩ ⲣ̄ ⲑ ⲉ ⲛ̄ ⲛ ⲉⲧ ⲙⲟⲟⲩⲧ · ⲙ̄ ⲡⲉϥ ⲣⲁⲥⲧⲉ ⲇⲉ ⲁ ϥ ⲟⲩⲉϩ ⲥⲁϩⲛⲉ · ⲛ̄ϭⲓ ⲇⲉⲕⲓⲟⲥ ⲡ ⲣ︦ⲣ︦ⲟ ⲙ̄ ⲡⲉϥ ⲥⲧⲣⲁⲧⲉⲩⲙⲁ · ⲉ ⲧⲣⲉ ⲩ ⲧⲟϣ ⲛ̄ ⲛ ⲟⲩⲙⲉⲣⲟⲛ ⲙⲛ̄ ⲛ ⲁⲣⲓⲑⲙⲟⲥ · ⲛ̄ⲧⲉⲣ ⲟⲩ ϩⲟⲕ ⲟⲩ ϩⲛ̄ ⲛⲉⲩ ⲡⲁⲛϩⲟⲡⲗⲓⲁ ⲙ̄ ⲡⲟⲗⲉⲙⲓⲕⲟⲛ · ⲛ̄ ⲥⲉ ⲁϩⲉ ⲣⲁⲧ ⲟⲩ ⲉ ⲡ ⲡⲟⲗⲉⲙⲟⲥ ⲛ̄ ⲛ̄ ⲃⲁⲣⲃⲁⲣⲟⲥ · ⲧⲟⲧⲉ ⲡⲉ ϫⲱⲱⲣⲉ ⲛⲁⲙⲉ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ · ⲁ ϥ ϯ ⲡⲉϥ ⲟⲩⲟⲓ ⲉ ϩⲙ̄ ⲡⲙⲏⲏϣⲉ ⲛ̄ ⲛ̄ ⲃⲁⲣⲃⲁⲣⲟⲥ · ⲁ ϥ ⲃⲱⲕ ⲉϩⲟⲩⲛ ⲉ ⲧⲉⲩ ⲙⲏⲏⲧⲉ · ϩⲓ ⲧ ϭⲟⲙ ⲙ̄ ⲡ ⲛⲟⲩⲧⲉ ⲉⲧ ϣⲟⲟⲡ ⲛⲙ̄ⲙⲁ ϥ · ⲁ ϥ ϥⲓ ⲛ̄ ⲛⲉϥ ⲃⲁⲗ ⲉϩⲣⲁⲓ ⲉ ⲧ ⲡⲉ · ⲁ ϥ ⲛⲁⲩ ⲉ ⲡ ⲁⲣⲭⲁⲅⲅⲉⲗⲟⲥ ⲙⲓ̈ⲭⲁⲏⲗ · ⲉ ϥ ⲟ ⲙ̄ ⲡⲉ ⲥⲙⲟⲧ ⲛ̄ ⲟⲩ ⲥⲧⲣⲁⲧⲱⲡⲉⲧⲁⲣⲭⲟⲥ · ⲉⲣⲉ ⲟⲩ ⲥⲏϥ[ⲉ] ⲧⲱⲕⲙ̄ : ϩⲛ̄ ⲧⲉϥ ϭⲓϫ ⲛ̄ ⲟⲩⲛⲁⲙ · ⲉ ϥ ⲥⲟⲟⲩⲧⲛ̄ ⲙⲟ ⲥ ⲉϩⲟⲩⲛ ⲉⲣⲟ ϥ · ⲉ ϥ ϫⲱ ⲙ̄ⲙⲟ ⲥ ⲛⲁ ϥ · ϫⲉ ⲧⲱⲕ ⲛ̄ϩⲏⲧ · ⲛ ⲅ̄ ⲁⲙⲁϩⲧⲉ ⲛ̄ ϯ ⲥⲏϥⲉ · ⲛ ⲅ̄ ϯ ⲡⲉⲕ ⲟⲩⲟⲓ ⲉϩⲟⲩⲛ : ⲛ̄ ⲃⲁⲣⲃⲁⲣⲟⲥ ⲛ ⲅ̄ ϭⲉϫϭⲱϫⲟⲩ ϩⲙ̄ ⲡ ⲣⲁⲛ ⲙ̄ ⲡ[ⲉ] ⲭ̄ⲥ ⲡⲁⲓ ⲉⲧ ϯ ϭⲟⲙ ⲛⲁ ⲕ · ⲡ ϩⲁⲅⲓⲟⲥ ⲇⲉ ⲙⲉⲣⲕⲟⲩⲣⲓⲟⲥ · ⲁ ϥ ⲥⲟⲟⲩⲧⲛ̄ ⲉ ⲟⲗ ⲛ̄ ⲧⲉϥ [ϭⲓ]ϫ · ⲁ ϥ ϫⲓ ⲧ ⲥⲏϥⲉ ⲛ̄ⲧⲟⲟⲧ ϥ̄ ⲙ̄ ⲡ ⲁⲅⲅⲉ ⲗⲟⲥ ⲙⲓⲭⲁⲏⲗ · ⲁ ϥ ϯ ⲡⲉϥ ⲟⲩⲟⲓ ⲉϫⲛ̄ ⲛ̄ⲙ̄ ⲙⲏⲏϣⲉ · ⲛ̄ ⲛ̄ ⲃⲁⲣⲃⲁⲣⲟⲥ · ⲁ ϥ ϭⲉϫϭⲟϫ ⲟⲩ ϩⲙ̄ ⲡ ⲣⲁⲛ ⲙ̄ ⲡⲉ ⲭ︦ⲥ · ϩⲛ̄ ⲟⲩ ⲙⲛ︦ⲧ︦ ⲁⲧ ϯⲥⲟ · ϣⲁⲛϯ ⲧⲉϥ ϭⲓϫ ⲧⲱϭⲉ ⲉϩⲟⲩⲛ ⲉ ⲧ ⲥⲏϥⲉ · ϩⲓⲧⲛ̄ ⲧ ⲁϣⲏ ⲙ̄ ⲡⲉⲓ ⲥⲛⲟϥ ⲉ ϥ ⲡⲁⲧⲁⲥⲥⲉ ⲛ̄ ⲛ̄ⲃⲁⲣ ⲃⲁⲣⲟⲥ · ϩⲛ̄ ⲟⲩ ⲛⲟϭ ⲙ̄ ⲡ ⲗⲩⲡⲉⲓ ⲉⲙⲁⲧⲉ · ⲉ ⲥ ⲛⲁϣⲧ̄ ⲙ̄ ⲡⲉ ϩⲟⲟⲩ [ⲉ]ⲧ ⲙ̄ⲙⲁⲩ · ⲁⲩⲱ ⲁ ⲡ ⲥⲉⲉⲡⲉ ⲡⲱⲧ ⲁ ⲩ ⲣⲁⲧ ⲟⲩ ⲱⲛϩ̄ ⲉⲃⲟⲗ · ϩⲱⲥⲧⲉ ⲛ̄ⲧ ⲁ ⲟⲩ ⲕⲱϩⲧ̄ ⲉⲃⲟⲗ ϩⲛ̄ ⲧ ⲡⲉ · ⲁⲥⲟⲩ ⲁⲙⲟⲩ · ⲡ ⲣ︦ⲣ︦ⲟ ⲛ̄ⲧⲉⲣⲉ ϥ ⲛⲁⲩ ⲉ ⲧ ⲙⲛ︦ⲧ︦ ϫⲱⲱⲣⲉ · ⲉⲛⲧ ⲁ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ ⲁⲁ ⲥ · ϩⲓⲧⲛ̄ ⲧ ϭⲟⲙ ⲙ̄ ⲡ ⲛⲟⲩⲧⲉ · ⲉⲧ ϣⲟⲟⲡ ⲛⲙ̄ⲙⲁ ϥ · ⲁ ϥ ⲣⲁϣⲉ ⲉⲙⲁⲧⲉ ⲉⲧⲃⲉ ⲧ ⲃⲓⲕⲧⲱⲣⲓⲁ · ⲙⲛ̄ ⲡⲉⲓ̈ ϫⲣⲟ ⲛ̄ⲧⲟϥ ϣⲱⲡⲉ ⲛ̄ ⲛⲉ ϩⲣⲱ ⲙⲁⲓⲟⲥ · ⲡ ⲣ̄ⲣⲟ ⲇⲉ ⲁ ϥ ⲭⲁⲣⲓⲍⲉ ⲙ̄ ⲡ ϩⲁⲅⲓⲟⲥ ⲙⲉⲣⲕⲟⲩ ⲣⲓⲟⲥ · ⲛ̄ ϩⲉⲛ ⲛⲟϭ ⲛ̄ ⲧⲁⲓⲟ ⲙⲛ̄ ϩⲉⲛ ⲭⲣⲏⲙⲁ ⲛⲁϣⲱ ⲟⲩ · ⲁ ϥ ⲁⲛⲓ ⲛⲟⲩ : ⲁ ϥ ⲁⲁ ϥ ⲛ̄ ⲛⲟϭ ⲉϫⲛ̄ ⲡ ⲁⲣⲓⲑⲙⲟⲥ ⲛ̄ ⲙ̄ ⲙⲁⲣⲧⲩⲥⲓⲟⲛ · ⲁ ⲥ ϣⲱⲡⲉ ⲇⲉ ⲙⲛ︦ⲛ︦ⲥⲁ ⲛⲁⲓ · ⲁ ϥ ⲟⲩⲉϩ‐ ⲥⲁϩⲛⲉ ⲛ̄ϭⲓ ⲡ ⲣ︦ⲣ︦ⲟ ⲇⲉⲕⲓⲟⲥ · ⲛ̄ ⲛⲉ ⲥⲧⲣⲁⲧⲉⲩⲙⲁ ⲧⲏⲣ ⲟⲩ · ⲙⲛ̄ [ⲛ̄] ⲛⲟⲩⲙⲉⲣⲟⲛ ⲙⲛ̄ ⲛ̄ ⲁⲣⲓⲑⲙⲟⲥ · ⲙⲛ̄ ⲛⲉⲝⲁⲣⲭⲟⲥ · ⲙⲛ̄ ⲛⲉ ⲥⲧⲣⲁⲧⲩⲗⲁⲧⲏⲥ · ⲙⲛ̄ ⲙ̄ ⲡⲁⲧⲣⲓⲕⲓⲟⲥ ⲙⲛ̄ ⲧⲥⲩⲛ ⲕⲗⲏⲧⲟⲥ ⲧⲏⲣ ⲥ̄ ⲛ̄ ⲛⲉ ϩⲣⲱⲙⲁⲓⲟⲥ · ⲉ ⲧⲣⲉ ⲩ ⲥⲱⲟⲩϩ ⲧⲏⲣ ⲟⲩ · ⲉ ⲡ ⲣ̄ⲡⲉ ⲙ̄ ⲡⲁⲡⲱⲗⲗⲱⲛ · ⲛ̄ ⲥⲉ ⲑⲩⲥⲓⲁⲍⲉ · ⲧⲟⲧⲉ ⲡ ⲙⲁⲕⲁ ⲣⲓⲟⲥ ⲙⲉⲣⲕⲟⲩⲣⲓⲟⲥ ⲛ̄ⲧⲉⲣⲉ ϥ ⲛⲁⲩ · ⲉ ⲧ ⲛⲟϭ ⲙ̄ ⲡⲗⲁⲛⲏ ⲛ̄ⲧⲁ ⲥ ⲁⲙⲁϩⲧⲉ · ⲉϫⲙ̄ ⲡ ⲣ︤ⲣ︥ⲟ · ⲙⲛ̄ ⲡⲉ ⲥⲧⲣⲁⲧⲉⲩⲙⲁ ⲉⲃⲟⲗ ϩⲓⲧⲙ̄ ⲡ ⲇⲓⲁⲃⲟⲗⲟⲥ · ⲁ ϥ ⲥⲁϩⲱⲱ ϥ ⲉⲃⲟⲗ ⲙ̄ⲙⲟ ⲟⲩ · ⲁ ϥ ⲃⲱⲕ ⲉϩⲟⲩⲛ : ⲉ ⲡⲉϥ ⲏⲓ · ⲁ ϥ ⲥⲟⲡⲥ̄ ⲙ̄ ⲡ ϫⲥ̄ ⲉ ϥ ϫⲱ ⲙ̄ⲙⲟ ⲥ · ϫⲉ ⲡ ϫⲟⲉⲓⲥ ⲡⲁⲛⲧⲱⲕⲣⲁⲧⲱⲣ · ⲡ ⲉⲓⲱⲧ ⲙ̄ ⲡⲉⲛ ϫⲟⲉⲓⲥ ⲓ︤ⲥ︥ ⲡⲉ ⲭⲥ̄ · ϣⲛ̄ ϩⲧⲏ ⲕ ⲉϫⲙ̄ ⲡⲕ̄ ⲡⲗⲁⲥⲙⲁ ⲛ̄ⲧⲟⲕ ⲧⲁⲙⲓⲟ ϥ · ⲛ ⲅ̄ ϫⲱⲱⲣⲉ ⲉⲃⲟⲗ ⲙ̄ ⲡⲉ[ⲥ] ⲕⲁⲛⲧⲁⲗⲟ ⲛ · ⲛ̄ⲧ ⲁ ⲡ ⲇⲓⲁⲃⲟⲗⲟⲥ ⲛⲟϫ ϥ̄ ⲉ ⲡ ϩⲏⲧ ⲛ̄ ⲧⲉ ⲙⲛ︦ⲧ︦ ⲣⲱⲙⲉ ⲧⲏⲣ ⲥ̄ · ⲛ ⲅ̄ ϯ ⲛ̄ ⲟⲩ ⲥⲙⲓⲛⲉ ⲉ ⲡ ϩⲏⲧ ⲙ̄ ⲡ ⲗⲁⲟⲥ · ⲙⲛ̄ ⲟⲩⲟⲛ ⲉⲧ ⲣ̄ ϩⲟⲧⲉ ϩⲏⲧ ϥ̄ · ⲙ̄ ⲡⲉⲕ ⲣⲁⲛ ⲉⲧ ⲟⲩⲁⲁⲃ · ⲡ ϫⲟ̄ⲉⲓⲥ ⲛ ⲅ̄ ϯ ⲛ̄ ⲟⲩ ⲧⲁϫⲣⲟ ⲛ̄ ⲛⲉⲕ ⲉⲕⲕⲗⲏⲥⲓⲁ · ϫⲉⲕⲁⲥ ⲉⲣⲉ ⲟⲩⲟⲛ ⲛⲓⲙ ⲉ ⲡⲓⲥⲧⲉⲩⲉ ⲉ ⲡⲉⲕ ⲣⲁⲛ ⲉⲧ ⲟⲩⲁⲁⲃ · ⲡ ⲉⲟⲟⲩ ⲛⲁ ⲕ ⲙⲛ̄ ⲡⲉⲕ ⲉⲓⲱⲧ ⲛ̄ ⲁⲅⲁⲑⲱⲥ · ⲙⲛ̄ ⲡⲉ ⲡⲛ̄ⲁ ⲉⲧ ⲟⲩⲁⲁⲃ · ϣⲁ ⲉⲛⲉϩ ⲉⲛⲉϩ ϩⲁⲙⲏⲛ · ⲁ ⲥ ϣⲱⲡⲉ ⲛ̄ⲧⲉⲣⲉ ⲡ ⲣ︦ⲣ︦ⲟ ⲉⲓ ⲉ ⲣⲙ̄ [ ⲡ ⲣ̄ⲟ ⲙ̄ ⲡ ⲣ̄ⲡⲉ · ⲁ ⲡⲉ ⲥⲧⲣⲁⲧⲉⲩⲙⲁ ⲧⲏⲣ ϥ̄ ⲥⲱⲟⲩϩ ⲉ ϩⲟⲩⲛ · ⲉ ⲧⲣⲉ ⲩ ⲑⲩⲥⲓⲁⲍⲉ ⲧⲏⲣ ⲟⲩ · ⲡ ⲟⲩⲁ ⲡ ⲟⲩⲁ ⲕⲁⲧⲁ ⲡⲉϥ ⲧⲁⲅⲙⲁ · ⲁ ⲡ ⲟⲣⲇⲓⲛⲟⲛ ⲙ̄ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ ⲧⲁϩⲟ ϥ ϩⲱⲱ ϥ · ⲉ ⲧⲣⲉ ϥ ⲑⲩⲥⲓⲁⲍⲉ · ⲁⲩⲱ ⲙ̄ⲡ ⲟⲩ ϩⲉ ⲉⲣⲟ ϥ ϩⲛ̄ ⲧ ⲙⲏⲏⲧⲉ ⲙ̄ ⲡⲉ ⲥⲧⲣⲁⲧⲉⲩⲙⲁ · ⲁⲩⲱ ⲛ̄ⲧⲉⲣⲉ ⲡ ⲣ︤ⲣ︥ⲟ ϣⲓⲛⲉ ⲛ̄ⲥⲱ ϥ · ⲁ ϥ ϩⲉ ⲉⲣⲟ ϥ ⲉ ϥ ϩⲙⲟⲟⲥ ϩⲙ̄ ⲡⲉϥ ⲏⲓ · ϩⲛ̄ ⲟⲩ ϭⲟⲟⲩⲛⲉ ⲙⲛ̄ ⲟⲩ ⲕⲣ̄ⲙⲥ̄ · ⲉ ϥ ⲣ̄ ϩⲏⲃⲉ ⲉⲙⲁⲧⲉ · ⲉϫⲙ̄ ⲡ ⲛⲟϭ ⲛ̄ ⲥⲭⲓⲥⲙⲁ ⲛ̄ⲧ ⲁ ϥ ϣⲱ ⲡⲉ ⲉϩⲣⲁⲓ · ⲉϫⲛ̄ ⲧ ⲟⲓⲕⲟⲩ ⲙⲉⲛⲏ ⲧⲏⲣ ⲥ̄ · ϩⲓⲧⲙ̄ ⲡ ⲇⲓⲁⲃⲟⲗⲟⲥ · ⲧⲟⲧⲉ ⲁ ⲩ ϯ ⲡⲉⲩ ⲟⲩⲟⲓ ⲉ ⲡ ⲣ︦ⲣ︦ⲟ · ⲛ̄ϭⲓ ϩⲟⲓⲛⲉ ϩⲙ̄ ⲡϥ̄ ⲁⲣⲓⲑⲙⲟⲥ · ⲁ ⲩ ⲧⲉϣ ⲧ ⲟⲩⲏⲧ ⲙ̄ ⲡ ⲙⲁⲕⲁⲣⲓⲟⲥ ⲙⲉⲣⲕⲟⲩⲣⲓⲟⲥ · ⲉ ⲩ ϫⲱ ⲙ̄ⲙⲟ ⲥ ϫⲉ ⲡⲉⲛ ϫⲟⲉⲓⲥ ⲡ ⲣ︤ⲣ︥ⲟ · ⲱⲛϩ̄ ϣⲁ ⲉⲛⲉϩ · ⲉ ⲡⲉⲕ ⲁⲙⲁϩⲧⲉ ⲉⲧ ⲧⲁⲓⲏⲩ · ⲟⲩⲉϩ ⲥⲁϩⲛⲉ ⲛ̄ ⲅⲉⲛⲟⲥ ⲛⲓⲙ ⲛ̄ ⲣⲱⲙⲉ · ⲉ ⲑⲩⲥⲓⲁⲍⲉ ⲛ̄ ⲛ̄ ⲛⲟⲩⲧⲉ ⲉⲧ ⲧⲁⲉⲓⲏⲩ · ⲧⲉⲛⲟⲩ ϭⲉ ⲉⲥ ϩⲏⲏⲧⲉ · ⲉ ⲥ ⲛ ⲉⲧ ϩⲏⲛ ⲉⲣⲟ ⲕ · ⲁⲩⲱ ⲛ ⲉⲧ ⲧⲏϭ ⲉⲣⲟ ⲕ · ⲥⲉⲕⲁⲧⲁⲫⲣⲟⲛⲏ ⲙ̄ ⲡⲉ ⲧⲛ̄ ⲡⲣⲟⲥⲧⲁⲅⲙⲁ ⲉ ⲧⲁⲓⲏⲩ · ⲙⲉⲣⲕⲟⲩⲣⲓⲟⲥ ϭⲉ ⲧⲉⲛⲟⲩ · ⲡ ⲉⲧ ⲁⲙⲁϩⲧⲉ ⲛ̄ ⲧⲉⲕ ⲙⲛ︦ⲧ︦ ⲉⲣⲟ · ⲁ ⲕ ϫⲁⲥⲧ ϥ̄ ⲁ ⲕ ⲭⲁⲣⲓⲍⲉ ⲛⲁ ϥ · ⲙ̄ ⲡ ⲁⲝⲓⲱⲙⲁ ⲛ̄ ⲧ ⲙⲛ︦ⲧ︦ ⲕⲟⲙⲉⲥ · ⲉϫⲙ̄ ⲡ ⲁⲣⲓⲑⲙⲟⲥ · ϩⲱⲥ ⲇⲉ ⲛ̄ⲧⲉⲣⲉ ⲡⲉ ⲥⲧⲣⲁⲧⲉⲩⲙⲁ ⲧⲏⲣ ϥ̄ ⲛ̄ ⲛⲉ ϩⲣⲱⲙⲁⲓⲟⲥ · ⲥⲱⲧⲙ̄ ⲛ̄ⲥⲱ ϥ · ⲁⲩⲱ ⲛ̄ ⲥⲉ ϯ ⲉⲟⲟⲩ ⲛⲁ ϥ · ⲁⲩⲱ ⲛ̄ ⲥⲉ ϩⲩ ⲡⲟⲧⲁⲥⲉ ⲛⲁ ϥ · ⲉⲧⲃⲉ ⲧ ⲛⲟϭ ⲛ̄ ϯⲙⲏ ⲛ̄ⲧⲟⲕ ⲧⲁⲁⲁ ⲥ ⲛⲁ ϥ · ⲉⲥ ϩⲏⲏⲧⲉ ⲉ ϥ ⲕⲁⲧⲁⲫⲣⲟⲛⲉⲓ ⲙ̄ⲡⲉ ⲕ ⲁⲙⲁϩⲧⲉ · ⲁⲩⲱ ⲙ̄ⲡⲉ ϥ ⲥⲱⲟⲩϩ ⲛⲙ̄ⲙⲁ ⲛ ⲉ ⲡ ⲣ̄ⲡⲉ · ⲉ ⲧ ⲁⲗⲉⲑⲩⲥⲓⲁ ⲉϩⲣⲁⲓ · ⲛ̄ ⲛ̄ ⲛⲟⲩⲧⲉ · ⲁⲗⲗⲁ ⲁ ϥ ⲃⲱⲕ ⲉ ⲡⲉϥ ⲓⲏ ⲁ ϥ ⲕⲁ ϥ ⲕ ⲁϩⲏⲩ ⲙ̄ ⲡⲉϥ ⲁⲝⲓⲱⲙⲁ · ⲁ ϥ ϯ ϣⲓⲡⲉ ⲙ̄ ⲡ ⲉⲟⲟⲩ ⲛ̄ ⲛⲉ ϩⲣⲱⲙⲁⲓⲟⲥ · ⲁⲩⲱ ⲁ ϥ ϯ ⲛ̄ ⲟⲩ ⲧⲱⲗⲙ̄ ⲛ̄ ⲛⲟⲙⲟⲥ ⲉⲧ ⲟⲩⲁⲁⲃ · ⲁ ⲛ ϩⲉ ⲉⲣⲟ ϥ ⲛ̄ϩⲟⲩⲛ ⲙ̄ ⲡⲉϥ ⲏⲓ · ⲉ ϥ ϩⲙⲟⲟⲥ ϩⲛ̄ⲟⲩ ϭⲟⲟⲛⲉ ⲙⲛ̄ ⲟⲩ ⲕⲣ̄ⲙⲥ̄ · ⲉ ϥ ϣⲗⲏⲗ ⲉϩⲣⲁⲓ ⲉ ⲡ ϫⲟⲉⲓⲥ ⲡⲉϥ ⲛⲟⲩⲧⲉ · ϩⲛ̄ ϩⲉⲛ ⲣⲙ̄ⲉⲓⲟⲟⲩⲉ · ⲁⲩⲱ ⲉ ϥ ⲡⲓⲑⲉ ⲛ̄ ⲟⲩⲟⲛ ⲛⲓⲙ · ⲉ ⲕ ⲧⲟⲟⲩ ⲉⲃⲟⲗ ⲛ̄ ⲡ ϣⲙ̄ϣⲉ ⲛ̄ ⲛ̄ ⲛⲟⲩⲧⲉ · ⲁ ϥ ⲧⲣ ⲩ̄ ⲟⲩⲁϩ ⲟⲩ ⲛ̄ⲥⲁ ⲓ︦ⲥ︦ ⲡ ⲛⲁⲍⲱⲣⲁⲓⲟⲥ · ⲡ ⲉⲛⲧ ⲁ ⲩ ⲥ̄⳨ⲟ︦ⲩ︦ ⲙ̄ ⲙⲟ ϥ · ⲉ ϥ ϫⲱ ⲙ̄ⲥ · ϫⲉ ⲡⲁⲓ ⲡⲉ ⲡ ⲛⲟⲩⲧⲉ ⲛ̄ⲧⲟϥ ⲧⲁⲙⲓⲟ ⲛ̄ ⲧ ⲡⲉ · ⲙⲛ̄ ⲡ ⲕⲁϩ · ⲁⲩⲱ ⲛ̄ ⲧⲉⲓ ϩⲉ · ⲁ ϥ ⲧⲣⲉ ⲟⲩⲟⲛ ⲛⲓⲙ ⲥⲁϩⲱ ⲟⲩ ⲉⲃⲟⲗ ⲛ̄ ⲛ̄ ⲛⲟⲩⲧⲉ · ⲡ ⲣ︦ⲣ︦ⲟ ⲇⲉ ⲡⲉϫⲁ ϥ ⲛ̄ ⲛ ⲉⲧ ⲧⲁⲩⲟ ⲛⲓ ϣⲁϫⲉ · ⲉ ϥ ϫⲱ ⲙⲟ ⲥ ⲛⲁ ⲩ · ϫⲉ ϩⲉⲛ ⲙⲉ ⲛⲉ ⲛⲓ ϣⲁ ϫⲉ ⲉ ⲧⲉⲧⲛ̄ ϫⲱ ⲙⲟⲟⲩ ⲛⲁ ⲓ · ⲉⲧⲃⲉ ⲙⲉⲣⲕⲟⲩⲣⲓⲟⲥ ⲡⲉ ⲧⲏϭ ⲉⲣⲟ ⲓ · ϫⲉ ⲉ ϥ ⲕⲁⲧⲁⲫⲣⲟⲛⲉⲓ ⲛ̄ ⲛⲁ ⲛⲟⲩⲧⲉ ⲡⲗⲏⲛ ⲙⲁⲣⲉ ⲥⲛⲁⲩ ⲛ̄ ⲛⲟϭ ⲉⲧ ⲙ̄ ⲡⲉⲓ ⲙⲁ · ⲃⲱⲕ ⲛ̄ ⲥⲉ ⲙⲟⲩⲧⲉ ⲉ ⲣⲟ ϥ · ⲛ̄ⲧ ⲁ ⲓ ⲉⲓⲙⲉ ϫⲉ ϩⲉⲛ ⲙⲉ ⲛⲉ ⲛⲓ ϣⲁϫⲉ · ⲉ ⲧⲉⲧⲛ̄ ϫⲱ ⲙ̄ⲙⲟ ⲟⲩ ⲛⲁ ⲓ · ⲉⲧⲃⲏⲏⲧ ϥ̄ ϫⲓ̈ⲛ ⲙ̄ⲙⲟⲛ · ⲧⲟⲧⲉ ⲡ ⲙⲁⲕⲁ ⲣⲓⲟⲥ ⲙⲉⲣⲕⲟⲩⲣⲓⲟⲥ ⲁ ⲩ ⲉⲓⲛⲉ ⲙ̄ⲙⲟ ϥ ⲉⲣⲁⲧ ϥ̄ ⲙ̄ ⲡ ⲣ︦ⲣ︦ⲟ ⲇⲉⲕⲓⲟⲥ · ⲉⲣⲉ ⲛⲉϥ ⲃⲁⲗ ⲙⲉ ϩⲙⲉⲣⲉⲓⲏ : ⲉⲣⲉ ⲟⲩ ϩⲃ̄ ⲥⲱ ⲛ ⲑⲃ̄ⲃⲓⲟ ⲧⲱ ϩⲓⲱⲱ ϥ · ⲁ ⲩ ⲧⲁϩⲟ ϥ ⲉⲣⲁⲧ ϥ̄ · ϩⲓ ⲑ ⲏ ⲙ̄ ⲡ ⲣ︦ⲣ︦ⲟ · ⲛ̄ⲧⲉⲣⲉ ϥ ⲛⲁⲩ ⲇⲉ ⲉⲣⲟ ϥ ϩⲙ̄ ⲡⲉ ⲥⲭⲏⲙⲁ · ⲉⲧ ⲑⲃ̄ⲃⲓⲏⲩ · ⲁ ϥ ⲕⲓⲙ ⲛ̄ ⲧⲉϥ ⲁⲡⲉ · ⲉ ϥ ⲁⲡⲟⲣⲉⲓ ⲉϫⲙ̄ ⲡ ⲉⲛⲧ ⲟ ϥ ϣⲱⲡⲉ · ⲉⲓⲧⲁ ⲁ ϥ ϣⲁϫⲉ ⲛⲙ̄ⲙⲁ ϥ ⲉ ϥ ϫⲱ ⲙ̄ⲙⲟ ⲥ · ϫⲉ ⲙⲉⲣⲕⲟⲩⲣⲓⲟⲥ ⲁϫⲓ ⲥ ⲉⲣⲟ ⲓ · ϫⲉ ⲟⲩ ⲡ ⲉⲛⲧ ⲟ ϥ ϣⲱⲡⲉ ⲙ̄ⲙⲟ ⲕ · ⲁⲩⲱ ⲉⲧⲃⲉ ⲛ̄ ⲗⲟⲓϭⲉ · ⲁ ⲕ ⲕⲁⲧⲁⲫⲣⲟⲛⲉⲓ ⲙ̄ ⲡⲉⲓ ⲛⲟϭ ⲛ̄ ⲧⲁⲓⲟ · ⲙⲛ̄ ⲡ ⲁⲝⲓⲱⲙⲁ · ⲛ̄ⲧ ⲁ ⲓ ⲧⲁⲁ ϥ ⲛⲁ ⲕ · ⲁ ⲓ ⲁⲁ ⲕ ⲛ̄ⲙ̄ ⲡ ϣⲁ · ⲉ ϯ ⲡⲣⲟⲛⲓⲁ ⲛ̄ ⲛ̄ ⲛⲟⲩⲧⲉ · ⲁⲩⲱ ⲡ ⲁⲝⲓⲱⲙⲁ ⲛ̄ⲧ ⲁ ⲓ ⲧⲁⲁ ϥ ⲛⲁ ⲕ · ⲡⲁⲣⲁ ⲡ ⲕⲉ ⲥⲉⲉⲡⲉ ⲙ̄ ⲡⲉ ⲥⲧⲣⲁⲧⲉⲩⲙⲁ ⲧⲏⲣ ϥ̄ · ⲁ ⲕ ⲟⲡ ϥ̄ ⲉ ⲩ ⲗⲁⲁⲩ · ⲗⲟⲓⲡⲟⲛ · ⲙⲁ ⲧⲁⲙⲟ ⲓ ⲧⲉⲛⲟⲩ ϫⲉ ⲧⲁⲧⲉⲓ ⲡⲗⲁⲛⲏ ϣⲱⲡⲉ ⲙ̄ⲙⲟ ⲕ · ⲉⲃⲟⲗ ϩⲓ ⲧⲱ ⲛ · ⲁ ⲡⲉ ⲥⲧⲣⲁⲧⲉⲩⲙⲁ ⲛ̄ ⲛⲉ ϩⲣⲱⲙⲁⲓⲟⲥ · ⲥⲱⲟⲩϩ ⲉϩⲟⲩⲛ ⲉ ⲡ ⲣ̄ⲡⲉ · ⲉ ⲧⲣⲉ ⲩ ⲑⲩⲥⲓⲁ ⲛ̄ ⲛ̄ ⲛⲟⲩⲧⲉ ⲛ ⲇⲓⲕⲁⲓⲟⲛ · ⲛ̄ⲧⲟⲕ ⲇⲉ ⲙⲁⲩⲁⲁ ⲕ · ⲡ ⲉⲛⲧ ⲁ ⲕ ⲡ ⲟⲣϫ ⲕ̄ ⲉⲃⲟⲗ ⲙ̄ ⲡ ⲁⲣⲓⲑⲙⲟⲥ · ⲡⲗⲏⲛ ⲁϫⲓ ⲥ ⲉⲣⲟ ⲓ · ϫⲉ ⲛ̄ⲧ ⲕ̄ ⲟⲩ ⲉⲃⲟⲗ ϩⲛ̄ ⲛ̄ ⲁϣ ⲛ̄ ⲭⲱⲣⲁ · ⲏ̄ ϫⲉ ⲛ̄ⲧ ⲁ ⲛⲉⲕ ⲉⲓⲟⲧⲉ ⲙⲟⲩⲧⲉ ⲉⲣⲟ ⲕ · ⲙ̄ ⲡⲉⲓ ⲣⲁⲛ · ⲁ ϥ ⲟⲩⲱϣⲃ̄ ⲛ̄ϭⲓ ⲡ ⲙⲁ ⲕⲁⲣⲓⲟⲥ ⲙⲉⲣⲕⲟⲩⲣⲓⲟⲥ · ⲡⲉϫⲁ ϥ ⲙ̄ ⲡ ⲣ︦ⲣ︦ⲟ · ϫⲉ ⲉ ⲕ ⲟⲩⲱϣ ⲉ ⲉⲓⲙⲉ ϫⲉ ⲁⲛⲅ̄ ⲟⲩ ⲉⲃⲟⲗ ϩⲛ̄ · ⲛ̄ ⲁϣ ⲛ̄ ⲑⲣⲏⲥⲕⲓⲁ · ⲥⲱⲧⲙ̄ ϩⲙ̄ ⲡⲁ ⲅⲉⲛⲟⲥ · ⲁⲛⲅ̄ ⲟⲩ ⲉⲃⲟⲗ ϩⲛ̄ ⲧ ⲕⲁⲡⲡⲁ ⲇⲟⲕⲓⲁ · ϩⲙ̄ ⲡⲉⲓ ⲕⲟⲥⲙⲟⲥ · ⲕⲁⲧⲁ ⲧ ⲙⲉ ⲇⲉ ⲁⲛⲅ̄ ⲟⲩ ⲉⲃⲟⲗ ϩⲛ̄ ⲑ ⲓ︦ⲉ︦ⲗⲏ︦ⲙ︦ ⲛ̄ ⲧ ⲡⲉ · ⲧ ⲙⲏⲧⲣⲟⲡⲟⲗⲓⲥ ⲛ̄ ⲛ ⲉⲧ ⲟⲩⲁⲁⲃ · ⲁⲩⲱ ⲡⲁ ⲣⲁⲛ ⲛ̄ⲧ ⲁ ⲛ ⲉⲓⲟⲧⲉ ⲧ ⲁϥ ⲉⲣⲟ ⲓ ⲛ̄ ⲓ ϣⲟⲣⲡ̄ ⲡⲉ · ⲫⲓⲗⲟⲡⲁⲧⲱⲣ · ⲉⲧⲉ ⲡ ϥ̄ ⲟⲩⲱϩⲙ̄ ⲡⲉ ⲡ ⲙⲁⲓ ⲡϥ̄ ⲉⲓⲱⲧ · ⲛ̄ⲧⲉⲣⲉ ⲣ̄ ⲙⲁⲧⲟⲓ ⲇⲉ · ⲁ ⲩ ⲙⲟⲩⲧⲉ ⲉⲣⲟ ⲓ ⲙⲉⲣⲕⲟⲩⲣⲓⲟⲥ · ϩⲓⲧⲙ̄ ⲡⲉ ⲡⲣⲏⲙⲓⲕⲓⲣⲓⲟⲥ ⲙ̄ ⲡ ⲁⲣⲓⲑⲙⲟⲥ · ⲁⲛⲅ̄ ⲟⲩ ⲡ ϩⲙ̄ϩⲁⲗ ⲛ̄ ⲛ︦ ⲓ︦ⲥ ⲡⲉ ⲭ︦ⲥ ⲡⲁ ϫⲟⲉⲓⲥ · ⲡ ϣⲏⲣⲉ ⲙ̄ ⲡ ⲛⲟⲩⲧⲉ ⲉⲧ ⲟⲛϩ̄ · ⲡ ⲣ︦ⲣ︦ⲟ ⲇⲉ ⲛ̄ⲧⲉⲣⲉ ϥ ⲥⲱⲧⲙ̄ ⲉ ⲛⲁⲓ · ⲁ ϥ ⲱⲛϣ̄ ⲉⲃⲟⲗ ⲛ̄ ⲟⲩ ⲛⲟϭ ⲛ̄ⲁ ⲡ ⲣⲏⲧⲉ · ⲁ ϥ ⲕⲓⲙ ⲛ̄ ⲧⲉϥ ⲁⲡⲉ · ⲉ ϥ ϫⲱ ⲙ̄ⲙⲟ ⲥ ϫⲉ ⲙⲉⲣⲕⲟⲩⲣⲓⲟⲥ · ⲕⲱ ⲛ̄ ⲥⲱⲕ ⲛ̄ⲧⲉ ⲓ ⲁⲡⲉⲓⲗⲏ · ⲙⲛ̄ ⲧⲉⲓ ⲙⲁⲛⲓⲁ · ⲛ ⲅ̄ ϯ ⲡⲉⲕ ⲟⲩⲟⲓ ⲉ ϩⲟⲩⲛ ⲉ ⲡ ⲣ̄ⲡⲉ · ⲛ ⲅ̄ ⲑⲩⲥⲓⲁⲍⲉ ⲙ̄ ⲡ ⲛⲟϭ ⲛ̄ ⲛⲟⲩⲧⲉ ⲡ ⲁⲡⲱⲗ ⲗⲱⲛ · ⲛ ⲅ̄ ⲃⲱⲕ ⲉ ⲡⲉⲕ ⲁⲣⲓⲑⲙⲟⲥ · ⲉ ⲡ ⲙⲁ ⲛ̄ ⲛⲉ ϣⲃⲏⲣ ⲉ ⲙ ⲙⲁⲧⲟⲓ · ⲛ ⲅ̄ ϫⲓ ⲙ̄ ⲡⲉⲕ ⲁⲝⲓⲱⲙⲁ ⲛ̄ ⲑ ⲉ ⲛ̄ ϣⲟⲣⲡ̄ · ⲡⲉϫⲁ ϥ ⲛ̄ϭⲓ ⲡ ⲡ ⲉⲧ ⲟⲩⲁⲁⲃ ⲙⲉⲣⲕⲟⲩⲣⲓⲟⲥ · ⲛⲁϩⲣⲙ̄ ⲙ̄ ⲡ ⲣ︦ⲣ︦ⲟ ⲛ̄ ⲁⲛⲟⲙⲟⲥ · ϫⲉ ⲙⲁⲣⲉ ⲡⲁⲓ̈ ϣⲱⲡⲉ ⲉ ϥ ⲟⲩⲱⲛϩ̄ ⲛⲁ ⲕ ⲉⲃⲟⲗ · ⲱ̄ ⲡ ⲣ︦ⲣ︦ⲟ ⲛ̄ ⲁⲛⲟⲙⲟⲥ · ϫⲉ ⲛ̄ ϯ ⲛⲁ ⲑⲩⲥⲓⲁⲍⲉ ⲁⲛ ⲙ̄ ⲡⲉⲕ ⲁⲡⲱⲗⲗⲱⲛ · ⲉ ⲓⲧ ϣⲟⲩⲉⲓⲧ ⲛ̄ ⲧⲁ ⲕⲱ ⲛ̄ⲥⲱ ⲓ · ⲙ̄ ⲡⲁ ⲛⲟⲩⲧⲉ · ⲛ̄ⲧⲟϥ ⲧⲁ ⲧⲁⲙⲓⲟ ⲛ̄ ⲧ ⲡⲉ · ⲙⲛ̄ ⲡ ⲕⲁϩ · ⲙⲛ̄ ⲕ̄ⲁ ⲛⲓⲙ · ⲁⲛⲟⲕ ⲅⲁⲣ ⲁⲛⲅ̄ ⲟⲩ ⲭⲣⲓⲥϯⲁⲛⲟⲥ · ⲡⲁⲣ ⲣⲏⲥⲓⲁ ⲁⲩⲱ ⲧ ⲙⲛ︦ⲧ︦ ⲙⲁⲧⲟⲓ ⲙ̄ ⲡⲉⲓ ⲕⲟⲥⲙⲟⲥ · ϯ ⲛⲁ ⲡⲟ ⲧⲁⲥⲥⲉ ⲙ̄ⲙⲟ ⲥ · ⲁⲩⲱ ⲡⲉⲕ ⲁⲝⲓⲱⲙⲁ · ϯ ⲣ ⲭⲣⲓⲁ ⲙ̄ⲙⲟ ϥ ⲁⲛ · ⲁⲛⲅ̄ ⲡ ϩⲙ̄ⲡϩⲁⲗ ⲙ̄ ⲡⲉ ⲭ︦ⲥ︦ ⲓ︦ⲥ︦ · ⲡ ϣⲏⲣⲉ ⲉ ⲡ ⲛⲟⲩⲧⲉ ⲉⲧ ⲟⲛϩ̄ · ⲁ ϥ ⲟⲩⲱϣⲃ̄ ⲛ̄ϭⲓ ⲡ ⲣ︦ⲣ︦ⲟ ⲇⲉⲕⲓⲟⲥ ⲡⲉϫⲁ ϥ ⲛⲁ ϥ · ϫⲉ ⲙⲉⲣⲕⲟⲩⲣⲓⲟⲥ · ϣⲁ ⲧⲉⲛⲟⲩ ⲙ̄ⲡ ⲉⲓ ⲡⲓⲥⲧⲉⲩⲉ ⲉ ⲛ ⲉⲛ̄ⲧ ⲁ ⲩ ϫⲟⲟⲩ · ⲛⲁⲓ ⲉⲧⲃⲏⲏⲧ ⲕ̄ · ⲛ̄ϭⲓ ⲛⲉⲕ ⲕⲁⲧⲏⲅⲟⲣⲟⲥ · ϯ ⲥⲟⲟⲩⲛ ⲅⲁⲣ · ϫⲉ ⲉⲓⲧⲉⲃⲉ ⲟⲩ ⲫⲑⲟⲛⲟⲥ ⲛ̄ⲧ ⲁ ⲩ ⲕⲁⲧⲏ ⲅⲟⲣⲓⲁ ⲙ̄ⲙⲟ ⲕ · ⲛⲁⲓ ⲛ̄ⲧⲉⲣ ⲟⲩ ⲛⲁⲩ ⲉ ⲧ ⲛⲟϭ ⲛ̄ ϯⲙⲏ ⲛ̄ⲧ ⲁ ⲓ ⲧⲁⲁ ⲥ ⲛⲁ ⲕ · ϩⲛ̄ ⲧ ⲙⲏⲏⲧⲉ ⲙ̄ ⲡ ⲁⲣⲓⲑⲙⲟⲥ ⲧⲏⲣ ϥ̄ · ⲙⲛ̄ ⲡⲉ ⲥ ⲧⲣⲁⲧⲉⲩⲙⲁ · ⲧⲉⲛⲟⲩ ϭⲉ ⲥⲱⲧⲙ̄ ⲛ̄ⲥⲱ ⲓ̈ : ⲛ ⲅ̄ ⲑⲩⲥⲓⲁⲍⲉ ⲛ̄ ⲛ̄ ⲛⲟⲩⲧⲉ · ⲙ̄ⲡⲉⲣ ⲧⲣⲉ ⲡ ϩⲟⲃ ⲁⲛⲁⲅⲁⲍⲉ ⲙ̄ⲙⲟ ⲓ̈ · ⲛ̄ⲧ ⲁ ⲓ ⲣ̄ ⲡ ⲱⲃϣ̄ ⲛ̄ ⲧ ⲇⲓⲁⲑⲉⲥⲓⲥ ⲉ ⲛⲉ ⲟⲩⲛ̄ⲧⲁ ⲓ ⲥ ⲉϩⲟⲩⲛ ⲉⲣⲟ ⲕ · ⲛ̄ ⲧ ⲁ ⲓ ϥⲓ ⲛ̄ ⲧⲟ ⲟⲧ ⲕ̄ ⲙ̄ ⲡⲉⲕ ⲁⲝⲓⲱⲙⲁ · ⲁⲩⲱ ⲛ̄ⲧ ⲁ ϯ ⲛⲁ ⲕ ⲛ̄ ϩⲉⲛ ⲛⲟϭ ⲛ̄ ⲇⲓⲙⲟⲣⲓⲁ · ⲁ ϥ ⲟⲩⲱϣⲃ̄ ⲛ̄ϭⲓ ⲡ ⲙⲁⲕⲁⲣⲓⲟⲥ · ⲡ[ⲉ]ϫⲁ ϥ ⲙ̄ ⲡ ⲣ︦ⲣ︦ⲟ · ϫⲉ ⲧ ⲙⲛ︦ⲧ︦ ϣⲃⲏⲣ ⲙ̄ ⲡⲉⲓ ⲕⲟⲥⲙⲟⲥ · ⲟⲩ ⲗⲁⲁⲩ ⲁⲛ ⲧⲉ · ⲟⲩ ⲙⲛ︦ⲧ︦ ϫⲁϫⲉ ⲧⲉ ⲛⲁϩ ⲣⲙ̄ ⲡ ⲛⲟⲩⲧⲉ · ⲁⲩⲱ ⲛⲓ ⲧⲁⲓⲟ ⲛ̄ ⲧⲉⲓ̈ ⲙⲓ̈ⲛⲉ · ϩⲉⲛ ⲡⲣⲟⲥ ⲟⲩⲟⲉⲓϣ ⲛⲉ · ⲡ ⲉⲟⲟⲩ ⲇⲉ ⲛ̄ⲧⲟϥ ⲙ̄ ⲡ ⲛⲟⲩⲧⲉ · ⲙⲏⲛⲉ ⲉⲃⲟⲗ ϣⲁ ⲉⲛⲉϩ · ⲧⲉⲛⲟⲩ ϭⲉ ⲙ̄ⲡⲣ̄ ϯ ϩⲓⲥⲉ ⲛⲁ ⲕ ⲉ ⲡ ϫⲓⲛϫⲏ · ⲁⲛⲟⲕ ⲅⲁⲣ ⲁⲛⲅ̄ ⲟⲩ ⲭⲣⲓⲥϯⲁⲛⲟⲥ · ϯ ⲛⲁ ⲑⲩⲥⲓⲁⲍⲉ ⲁⲛ ⲛ̄ ⲛⲉⲕ ⲛⲟⲩⲧⲉ ⲛ̄ ⲃⲟⲧⲉ · ⲗⲓⲟⲡⲟⲛ ⲡ ⲉⲧⲉ ϩⲛⲁ ⲕ ⲁⲣⲓ ϥ ⲛⲁ ⲓ · ⲇⲉⲕⲓⲟⲥ ⲇⲉ ⲡⲉϫⲁ ϥ ⲛⲁ ϥ · ϫⲉ ⲱ̄ ⲙⲉⲣⲕⲟⲩⲣⲓⲟⲥ · ⲑⲩⲥⲓⲁⲍⲉ · ⲙ̄ⲡⲉⲣ ⲙⲟⲩ ϩⲛ̄ ⲟⲩ ⲙⲟⲩ ⲉ ϥ ϩⲟⲟⲩ · ⲡ ⲙⲁⲕⲁⲣⲓⲟⲥ ⲙⲉⲣⲕⲟⲩⲣⲓⲟⲥ ⲡⲉϫⲁ ϥ ⲛⲁ ϥ · ϫⲉ ⲙⲁⲣⲉ ⲟⲩ ϣⲁϫⲉ ⲛ̄ ⲟⲩⲱⲧ ⲣ ⲁϣ ⲕ̄ · ⲱ̄ ⲡ ⲣ︦ⲣ︦ⲟ · ϯ ⲛⲁ ⲥⲱⲧⲙ̄ ⲛ̄ ⲥⲱⲧⲙ̄ ⲅⲁⲣ ⲁⲛ ⲛ̄ⲥⲱ ⲕ · ⲛ̄ⲧⲁ ϣⲙ̄ ϣⲉ ⲛ̄ ϩⲉⲛ ⲛⲟⲩⲧⲉ ⲛ̄ ϣⲙ̄ⲙⲟ · ⲛ̄ ⲧⲁ ⲕⲱ ⲛ̄ⲥⲱ ⲛ ⲡⲁ ⲛⲟⲩⲧⲉ ⲓ︦ⲥ︦ ⲡⲉ ⲭ︦ⲥ︦ · ⲇⲉⲕⲓⲟⲥ ⲇⲉ ⲛ̄ⲧⲉⲣⲉ ϥ ⲥⲱⲧⲙ̄ ⲇⲉ ⲉ ⲛⲁⲓ · ⲁ ϥ ϭⲱⲛⲧ̄ ⲉⲙⲁⲧⲉ · ⲁ ϥ ⲕⲉⲗⲉⲩⲉ ⲉ ⲧⲣⲉ ⲩ ⲕⲁⲁ ϥ ⲕⲁ ϩⲏⲩ ⲛ̄ ⲛⲉϥ ϩⲟⲓⲧⲉ · ⲉ ⲛ ⲥⲉ ϫⲟⲗⲕ ϥ̄ ⲉⲃⲟⲗ · ⲛ̄ϭⲓ ⲙⲏⲧ ⲙ̄ ⲙⲁⲧⲟⲓ · ⲛ̄ ⲥⲉ ϩⲓⲟⲩⲉ ⲉⲣⲟ ϥ ⲛ̄ ϩⲉⲛ ⲃⲟⲩⲛⲉⲩⲣⲟⲛ ⲉ ⲩ ⲟⲩⲱⲧ · ϣⲁⲛⲧⲉ ⲡ ⲕⲁϩ ⲉⲧ ϩⲁⲣⲁⲧ ϥ̄ ϩⲙ̄ ⲡⲉϥ ⲥⲛⲟϥ · ⲡⲉϫⲁ ϥ ⲛⲁ ϥ ⲛ̄ϭⲓ ⲇⲉⲕⲓⲟⲥ ⲡ ⲣ︦ⲣ︦ⲟ · ϫⲉ ⲙⲉⲣⲕⲟⲩⲣⲓⲟⲥ ⲁ ⲕ ϫⲉ ⲛ ⲧⲧ ⲁⲣⲭⲏ · ⲛ̄ ⲛ̄ ⲃⲁⲥⲁⲛⲟⲥ · ϫⲉ ⲥⲉ ϩⲟⲟⲩⲉ ⲉ ⲕ ⲑⲩⲥⲓⲁⲍⲉ ϫⲉⲛ̄ ⲙ̄ⲙⲟⲛ · ⲁ ϥ ⲟⲩⲱϣⲃ̄ ⲛ̄ϭⲓ ⲡ ⲙⲁⲕⲁⲣⲓⲟⲥ ⲙⲉⲣⲕⲟⲩⲣⲓⲟⲥ · ϫⲉ ⲛ̄ ϩⲟⲥⲟⲛ ⲟⲩⲛ̄ⲧⲁ ⲓ ⲙ̄ⲙⲁⲩ · ⲙ̄ ⲡⲁ ϫⲥ̄ ⲓ︤ⲥ︥ ⲡⲉ ⲭ̄ⲥ · ⲉ ϥ ⲃⲟⲓⲏⲑⲉⲓ ⲉⲣⲟ ϥ · ϯ ϩⲏϣ ϭⲉ ⲁⲛ ϩⲁ ⲛⲉⲕ ⲃⲁⲥⲁⲛⲟⲥ · ⲁⲛⲟⲕ ⲅⲁⲣ ⲁⲛⲅ̄ ⲡ ϩⲙ̄ϩⲁⲗ · ⲙ̄ ⲡⲁ ϫⲟⲉⲓⲥ ⲉⲓ̄ⲥ ⲡⲉ ⲭ︦ⲥ︦ · ⲉ ϥ ⲃⲟⲏⲑⲉⲓ ⲉⲣⲟ ⲓ · ⲡⲁⲓ̈ ⲡⲉ ⲡ ⲣ︦ⲣ︦ⲟ ⲛⲁ ⲧ ⲡⲉ · ⲙⲛ̄ ⲛⲁ ⲡ ⲕⲁϩ · ⲛⲁⲓ ⲇⲉ ⲛ̄ⲧⲉⲣⲉ ϥ ⲥⲟⲧⲙ ⲟⲩ ⲛ̄ϭⲓ ⲡ ⲣ︦ⲣ︦ⲟ ⲇⲉⲕⲓⲟⲥ · ⲡⲉϫⲁ ϥ ϫⲉ ⲙⲉⲣⲕⲟⲩⲣⲓⲟⲥ · ⲥⲱⲧⲙ̄ ⲛ̄ⲥⲱ ⲓ · ⲛ ⲅ̄ ⲑⲩⲥⲓⲁⲍⲉ ⲛ̄ ⲛ̄ ⲛⲟⲩⲧⲉ · ⲛ ⲅ̄ ϯ ϩⲏⲩ ⲛ̄ ϩⲉⲛⲟϭ ⲛ̄ ⲃⲁⲥⲁⲛⲟⲥ · ϫⲉⲕⲁⲥ ⲛ ⲅ̄ ⲙⲟⲩ [ⲁⲛ] ⲕⲁⲕⲟⲥ · ϣⲁ ⲧⲉϯⲛⲟⲩ ϯ ⲥⲟ ⲉⲣⲟ ⲕ · ⲁⲩⲱ ϯ ⲟ ⲛ̄ ϩⲁⲣϣ̄ ⲛ̄ ϩⲏⲧ ⲉϩⲣⲁⲓ ⲉϫⲱ ⲕ · ϯ ⲟⲩⲱϣ ⲅⲁⲣ ⲁⲛ ⲉ ⲣ ⲡ ⲉⲑ ⲟⲟⲩ ⲛⲁ ⲕ · ⲙⲁⲗⲓⲥⲧⲁ ϫⲉ ⲁ ⲕ ϣⲱⲡⲉ ⲛⲁ ⲓ · ⲛ̄ ϣⲃⲏⲣ ⲉⲧⲃⲉ ⲧ ϭⲓⲛ ⲙⲓϣⲉ ⲉϫⲱ ⲓ · ϩⲙ̄ ⲡ ⲡⲟⲗⲉⲙⲟⲥ · ⲥⲱⲧⲙ̄ ⲛ̄ⲥⲱ ⲓ ⲛ ⲅ̄ ⲑⲩⲥⲓⲁⲍⲉ ⲛ̄ ⲛ̄ ⲛⲟⲩⲧⲉ · ⲙ̄ⲡⲉⲣ ⲧⲁⲟ ⲛ̄ ⲧⲉⲕ ⲙⲛ︦ⲧ︦ ϣⲏⲣⲉ ϣⲏⲙ · ϩⲛ̄ ϩⲉⲛ ⲃⲁⲥⲁⲛⲟⲥ ⲉ ⲩ ϣⲟⲃⲉ · ⲁⲛⲟⲕ ϯ ϣⲛ̄ ϩⲧⲏ ⲓ ϩⲁ ⲧⲉⲕ ⲙⲛ︤ⲧ︥ ϣⲏⲣⲉ ϣⲏⲙ · ⲙⲛ̄ ⲧⲉⲕ ⲙⲛ︤ⲧ︥ ϣⲃⲏⲣ · ⲁ ϥ ⲟⲩⲱϣⲃ̄ ⲛ̄ϭⲓ ⲡ ⲙⲁⲕⲁⲣⲓⲟⲥ ⲙⲉⲣⲕⲟⲩⲣⲓⲟⲥ · ϫⲉ ϩⲓⲥⲉ ⲛⲓⲙ ⲉⲧ ⲛⲁ ϣⲱⲡⲉ ⲙ̄ⲙⲟ ⲓ · ⲉⲧⲃⲉ ⲑⲟⲙⲟⲗⲟⲅⲉⲓ ⲉϩⲟⲩⲛ ⲉ ⲡ ⲛⲟⲩⲧⲉ · ⲉ ⲥⲱ̄ ⲛⲁ ⲓ ⲛ̄ ϩⲟⲩⲟ ⲉ ⲩⲃⲓⲕⲉ ⲉ ⲩ ⲟⲩⲁⲁⲃ · ⲛ̄ ϩⲓⲥⲉ ⲅⲁⲣ ⲧⲉⲛⲟⲩ ⲛ̄ ⲥ ⲉⲙⲡϣⲁ ⲁⲛ ⲙ̄ ⲡ ⲉⲟⲟⲩ ⲉⲧ ⲛⲁ ϭⲱⲗⲡ̄ ⲉ ⲣⲟ ⲛ · ⲛⲁⲓ ⲛ̄ⲧⲉⲣⲉ ϥ ⲥⲱⲧⲙ̄ ⲉⲣⲟ ⲟⲩ · ⲛ̄ϭⲓ ⲡ ⲣ︦ⲣ︦ⲟ ⲇⲉⲕⲓⲟⲥ · ⲡⲉϫⲁ ϥ ⲉϣϫⲉ ⲁ ⲕ ⲥⲙⲛ︦ⲧ︦ ⲡⲉⲕ ϩⲏⲧ ⲉϩⲟⲩⲛ ⲉ ϩⲉⲛ ϣⲁϫⲉ ⲙ̄ ⲙⲛ︦ⲧ︦ ⲁⲧ ϩⲏⲧ · ⲁⲩⲱ ⲛ̄ ⲧⲁⲓⲟ ⲛ̄ ⲛ̄ ϩⲣⲱⲙⲁⲓⲟⲥ · ⲁ ⲕ ⲟ ⲡⲟⲩ ϫⲉ ϩⲉⲛ ⲗⲁⲁⲩ ⲛⲉ · ⲙ̄ⲡⲉ ⲕ ⲁⲛⲉⲭⲉ ⲉ ⲑⲩⲥⲓⲁⲍⲉ ⲛ̄ ϩⲉⲛ ⲛⲟⲩⲧⲉ ⲛ ⲇⲓ̈ⲕⲁⲓⲟⲛ · ⲕⲁⲧⲁ ⲛ̄ ⲇⲟⲅⲙⲁ ⲛ̄ ⲧ ⲥⲩⲛⲕⲗⲏ ⲧⲟⲥ · ⲟⲩⲇⲉ ⲙ ⲡⲉⲕ ⲥⲱⲧⲙ̄ ⲛ̄ⲥⲁ ⲛⲟⲙⲟⲥ ⲛ︦ ⲣ︦ⲣ︦ⲱⲟⲩ · ⲁⲛⲟⲕ ϩⲱ ϯ ⲛⲁ ⲕⲟⲗⲁⲍⲉ ⲙ̄ⲙⲟ ⲕ · ⲕⲁⲧⲁ ⲧⲉⲕ ⲙⲛ︤ⲧ︥ ⲁⲧ ⲑⲏⲧ · ⲛ̄ ⲧⲁ ⲛⲁⲩ ϫⲉ ⲡ ⲛⲟⲩⲧⲉ ⲛ̄ⲧ ⲁ ⲕ ⲛⲁϩⲧⲉ ⲉⲣⲟ ϥ · ⲛⲁ ϣ ⲛⲁϩ ⲙⲉ ⲕ ⲉⲃⲟⲗ ϩⲛ̄ ⲛⲁ ϭⲓϫ · ⲁ ϥ ⲟⲩⲱϣⲃ̄ ⲛ̄ϭⲓ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ · ⲡⲉϫⲁ ϥ ⲙ̄ ⲡ ⲣ︦ⲣ︦ⲟ · ϫⲉ ⲉ ϥ ⲥⲏϩ ϩⲙ̄ ⲡ ⲁⲡⲟⲥⲧⲟⲗⲟⲥ ⲉⲧ ⲟⲩⲁⲁⲃ · ϫⲉ ⲛⲓⲙ ⲡ ⲉⲧ ⲛⲁ ϣ ⲡⲟⲣϫ ⲛ̄ · ⲉ ⲧ ⲁⲅⲁⲡⲏ ⲙ̄ ⲡ ⲛⲟⲩⲧⲉ · ⲟⲩ ⲑⲗⲓⲯⲓⲥ ⲧⲉ ⲏ̄ ⲟⲩ ⲗⲱϫϩ̄ · ⲏ̄ ⲟⲩ ⲇⲓⲟⲅⲙⲟⲥ · ⲏ̄ ⲟⲩ ϩⲕⲟ · ⲏ̄ ⲟⲩ ⲕⲱ ⲕⲁ ϩⲏⲩ · ⲏ̄ ⲟⲩ ⲕⲩⲛ ⲇⲓⲛⲟⲥ · ⲏ̄ ⲟⲩ ⲥⲏϥⲉ · ⲕⲁⲧⲁ ⲑ ⲉ ⲉⲧ ⲥⲏϩ ϫⲉ ⲉⲧⲃⲏⲏⲧ ⲕ̄ · ⲥⲉ ⲙⲟⲩⲟⲩⲧ ⲙ̄ⲙⲟ ⲛ ⲙ̄ ⲡⲉ ϩⲟⲟⲩ ⲧⲏⲣ ϥ̄ · ⲧⲛ̄ ⲡⲓⲑⲉ ⲅⲁⲣ ϫⲉ ⲟⲩⲇⲉ ⲙⲛ̄ ⲙⲟⲩ · ⲟⲩⲇⲉ ⲙⲛ̄ ⲱⲛϩ̄ · ⲟⲩⲇⲉ ⲁⲅⲅⲉⲗⲟⲥ · ⲟⲩ ⲇⲉ ⲁⲣⲭⲏ · ⲟⲩⲇⲉ ⲉⲝⲟⲩⲥⲓⲁ · ⲟⲩⲇⲉ ⲛ ⲉⲧ ϣⲟⲟⲡⲉ · ⲟⲩⲇⲉ ⲛ ⲉⲧ ⲛⲁ ϣⲱⲡⲉ · ⲛⲁ ⲉϣ ϭⲙ̄ϭⲟⲙ ⲉⲡ ⲱⲣϫ ⲛ̄ · ⲉⲃⲟⲗ ϩⲛ̄ ⲧ ⲁⲅⲁⲡⲏ ⲙ̄ ⲡⲉ ⲭ︦ⲥ︦ · ⲛⲁⲓ ⲇⲉ ⲛ̄ⲧⲉⲣⲉ ϥ ϫⲟⲟⲩ ⲛ̄ϭⲓ ⲡ ⲙⲁ ⲕⲁⲣⲓⲟⲥ ⲙⲉⲣⲕⲟⲩⲣⲓⲟⲥ · ⲁ ϥ ϭⲱⲛⲧ̄ ⲛ̄ϭⲓ ⲡ ⲣ︦ⲣ︦ⲟ ⲇⲉⲕⲓⲟⲥ · ⲁ ϥ ⲕⲉⲗⲉⲩⲉ ⲧⲣⲉ ⲩ ⲧⲁⲗⲟ ϥ ⲉ ⲡ ϩⲉⲣⲙⲉⲧⲁⲣⲓⲟⲛ · ⲛ̄ ⲥⲉ ϩⲱⲕ ⲙ̄ⲙⲟ ϥ · ⲛ̄ϭⲓ ⲕⲉⲥⲧⲱⲛⲁⲣⲓⲟⲥ ⲇⲉ ⲛⲉ ⲩ ϩⲱⲕ ⲙ̄ⲙⲟ ϥ ⲡⲉ · ϣⲁⲛⲧⲉ ⲧ ⲕⲁⲥ ⲛ̄ ⲧⲉϥ ϫⲓⲥⲉ ⲕⲱⲗⲡ̄ ⲉⲃⲟⲗ · ⲡⲙⲁⲕⲁⲣⲓⲟⲥ ⲇⲉ ⲙ̄ⲡⲉ ϥ ⲕⲁ ⲧⲟⲟⲧ ϥ̄ ⲉⲃⲟⲗ · ⲉ ϥ ⲥⲙⲟⲩ ⲉ ⲡ ⲛⲟⲩⲧⲉ · ⲉ ϥ ϫⲱ ⲙ̄ⲙⲟ ⲥ · ϫⲉ ⲡ ϫⲟⲉⲓⲥ ⲓ︦ⲥ︦ ⲡⲉ ⲭ̄ⲥ ⲡ ⲙⲟⲛⲟⲅⲉⲛⲏⲥ ⲙ̄ ⲡ ⲓⲱⲧ · ⲡⲉ ϫⲡⲟ ⲉⲃⲟⲗ ϩⲛ̄ ⲧ ⲡⲁⲣⲑⲉⲛⲟⲥ ⲉⲧ ⲟⲩⲁⲁⲃ ⲙⲁⲣⲓⲁ · ⲡ ⲉⲛⲧ ⲁ ϥ ϫⲓ ⲥⲁⲣⲝ̄ ⲉⲃⲟⲗ ϩⲛ̄ ⲧⲉ ϩⲓⲉⲓⲃ ⲙ̄ ⲙⲉ · ϣⲁⲛⲧⲉ ϥ ⲥⲱⲧⲉ ⲙ̄ ⲡ ⲅⲉⲛⲟⲥ ⲧⲏⲣ ϥ̄ ⲛ̄ ⲁⲇⲁⲙ · ⲛ ϥ̄ ⲉⲗⲉⲩ ⲑⲩⲣⲟⲩ ⲙ̄ⲙⲟ ⲛ · ⲉⲃⲟⲗ ϩⲛ̄ ⲧ ⲙⲛ︦ⲧ︦ ϩⲙ̄ϩⲁⲗ ⲙ̄ ⲡ ⲛ̄ⲟⲃⲉ · ϯ ϣⲡ̄ ϩⲙⲟⲧ ⲛ̄ⲧⲟⲟⲧ ⲕ̄ · ϫⲉ ⲁ ⲕ ⲁⲁ ⲛ ⲛ︤ⲙ︥ ⲡ ϣⲁ ⲛ̄ ⲧⲉⲕ ⲙⲛ︤ⲧ︥ ⲁⲅⲁⲑⲱⲥ · ⲉⲧ ⲛⲁϣⲱ ⲥ ⲥⲱⲧⲙ̄ ⲉⲣⲟ ⲓ ⲙ̄ ⲡ ⲟⲟⲩ · ⲁⲛⲟⲕ ⲡⲉⲕ ϩⲙ̄ϩⲁⲗ ⲙⲉⲣⲕⲟⲩⲣⲓⲟⲥ · ⲛ ⲅ̄ ⲁⲁⲧ ⲛ︦ⲙ︦ ⲡ ϣⲁ ⲙ̄ ⲡⲉⲕ ⲧⲱϩⲙ̄ ⲉⲧ ⲟⲩⲁⲁⲃ · ⲁⲩⲱ ⲛ̄ ⲕⲟⲓⲛⲟⲛⲟⲥ ⲉ ⲛⲉⲕ ϩⲓⲥⲉ ⲉⲧ ⲟⲩⲁⲁⲃ · ⲁⲩⲱ ⲙ̄ ⲙⲛ︦ⲧ︦ⲣⲉ ⲙ̄ ⲡⲓⲥⲧⲟⲥ · ⲛ̄ ⲧⲉⲕ ⲙⲛ︦ⲧ︦ ⲛⲟⲩⲧⲉ · [ⲧⲉ]ⲛⲟⲩ ϭⲉ ⲡⲁ ϫⲟⲉⲓⲥ · ⲙ̄ⲡⲣ̄ ⲕⲁⲁ ⲧ ⲛ̄ⲥⲱ ⲕ · ⲁⲩⲱ ⲙ̄ ⲡⲉⲣ ⲟⲩⲉ ⲙ̄ⲙⲟ ⲓ̈ ϫⲉ ⲟⲩⲛ̄ ϩⲉⲛ ⲑⲗⲓⲯⲓⲥ ϭⲉ ⲧⲉⲣⲟ ⲓ · ⲁⲩⲱ ⲁ ϩⲉⲛ ⲥⲛⲁⲩ ϩⲓ ϩⲉ ⲉϩⲣⲁⲓ ⲉϫⲱ ⲓ · ⲁⲗⲗⲁ ϯ ϭⲟⲙ ⲛⲁ ⲓ ⲡⲁ ϫⲟⲉⲓⲥ · ϣⲁⲛⲧ ⲓ̈ ϫⲱⲕ ⲉⲃⲟⲗ · ⲙ̄ ⲡⲁ ⲁⲅⲱⲛ ϩⲛ̄ ⲟⲩ ⲉ ⲣⲏⲛⲏ · ⲙ̄ⲡⲣ̄ ⲧⲣⲉ ⲛⲁ ϫⲁϫⲉ ⲣⲁϣⲉ ⲙ̄ⲙⲟ ⲓ · ⲁⲩⲱ ⲙ̄ⲡⲣ̄ ⲧ[ⲣ]ⲉ ⲩ ϫⲟⲟ ⲥ · ϩⲛ̄ ⲛ̄ ⲛ̄ ϩⲉⲑⲛⲟⲥ · ϫⲉ ⲉ ϥ ⲧⲱⲛ ⲡⲉⲩ ⲛⲟⲩⲧⲉ · ⲛⲁⲓ ⲇⲉ ⲉ ϥ ϫⲱ ⲙ̄ⲙⲟ ⲟⲩ · ⲉⲥ ⲟⲩ ⲥⲙⲏ ⲁ ⲥ ϣⲱⲡⲉ ϣⲁ ⲣⲟ ϥ · ⲉ ⲥ ϫⲱ ⲙ̄ⲙⲟ ⲥ ϫⲉ ⲧⲱⲕ ⲛ̄ ϩⲏⲧ · ⲡⲁ ϣⲟⲉⲓϫ ⲙⲉⲣ ⲕⲟⲩⲣⲓⲟⲥ · ϩⲩⲡⲟⲙⲓⲛⲏ ⲱ̄ ⲡⲁ ⲥⲟⲧⲡ̄ ⲛ̄ ϫⲱⲱⲣⲉ · ⲁⲛⲟⲕ ⲅⲁⲣ ϯ ϣⲟⲟⲡ ⲛⲙ̄ⲙⲁ ⲕ · ⲉ ⲓ ϯ ϭⲟⲙ ⲛⲁ ⲕ · ⲁⲩⲱ ϯ ⲛⲁ ϣⲱⲡⲉ ⲛⲙ̄ⲙⲁ ⲕ ⲛ̄ ⲥⲕⲉⲡⲁⲥⲧⲏⲥ · ⲉ ⲓ ⲃⲟⲏⲑⲉⲓ ⲉⲣⲟ ⲕ ϩⲛ̄ ϩⲓⲥⲉ ⲛⲓⲙ · ⲉⲧⲉ ⲕ ⲛⲁ ϣⲟⲡ ⲟⲩ ϩⲙ̄ ⲡⲁ ⲣⲁⲛ · ⲙ̄ⲡ ⲉ ⲣ ϭⲱⲃ · ⲟⲩⲇⲉ ⲙ̄ⲡⲣ̄ ⲣ̄ ϭⲱⲧⲡ̄ ϩⲏⲧ ⲟⲩ ⲛ̄ ⲛ̄ ⲃⲁⲥⲁⲛⲟⲥ · ⲁⲛⲟⲕ ϯ ϣⲟⲟⲡ ⲛⲙ̄ⲙⲁ ⲕ · ⲉ ⲓ ϯ ϭⲟⲙ ⲛⲁ ⲕ · ϣⲁⲛⲧⲉ ⲕ ϫⲱⲕ ⲉ ⲃⲟⲗ ⲙ̄ ⲡⲉⲕ ⲁⲅⲱⲛ · ⲟⲩ ⲙⲛ︦ⲧ︦ ϫⲱⲱⲣⲉ · ⲁⲩⲱ ⲛ̄ ⲧⲉⲩⲛⲟⲩ ⲁ ϥ ⲁⲥⲡⲁⲍⲉ ⲙ̄ⲙⲟ ϥ ⲛ̄ϭⲓ ⲡ ⲁⲣⲭⲁⲅ ⲅⲉⲗⲟⲥ ⲙⲓⲭⲁⲏⲗ · ⲁⲩⲱ ⲁ ϥ ⲥⲫⲣⲁⲅⲓⲍⲉ ⲙ̄ ⲡⲉϥ ⲥⲱⲙⲁ ⲧⲏⲣ ϥ̄ · ⲁⲩⲱ ⲛ̄ ⲧⲉⲩ ⲛⲟⲩ ⲁ ⲡ ϩⲉⲣⲙⲉⲧⲁⲣⲓⲟⲛ ⲟⲩⲱϭⲡ̄ · ⲁ ϥ ⲣ̄ ⲥⲛⲁⲩ · ⲁⲩⲱ ⲁ ⲙ ⲙⲉⲣⲉ ⲉ ⲧ ⲉϥ ⲙⲉⲣ ⲙ̄ⲙⲟ ⲟⲩ · ⲁ ⲩ ⲃⲱⲗ ⲉⲃⲟⲗ · ⲁ ϥ ϥⲟϭ ϥ̄ ⲁ ϥ ⲁϩⲉ ⲣⲁⲧ ϥ̄ · ⲙⲛ̄ ⲗⲁⲁⲩ ⲛ̄ ⲧⲁⲕⲟ ϣⲟⲟⲡ ⲛ̄ϩⲏⲧ ϥ̄ · ⲁⲗⲗⲁ ⲛⲉ ϥ ϯ ⲉⲟⲟⲩ ⲙ̄ ⲡ ⲛⲟⲩⲧⲉ · ⲡ ⲣ︦ⲣ︦ⲟ ⲇⲉ ⲛ̄ⲧⲉⲣ ϥ ⲛⲁⲩ · ⲉⲡⲉⲛ̄ⲧⲟϥ ϣⲱⲡⲉ · ⲁ ϥ ⲙⲟⲩϩ ⲛ̄ ϭⲱⲛⲧ̄ · ⲡⲉϫⲁ ϥ ϫⲉ ⲉⲡⲓⲇⲏ ⲁ ⲡⲁⲓ ϫⲱ ⲙⲟ ⲥ · ϫⲉ ⲟⲩⲛ̄ⲧⲁ ⲛ ⲙ̄ⲙⲁⲩ ⲛ̄ ⲟⲩ ⲡⲁⲛϩⲟⲡⲗⲓⲁ ⲛ̄ ϩⲱⲃ · ϯ ⲕⲉⲗⲉⲩⲉ ⲉ ⲧⲣⲉ ⲩ ⲧⲟⲥ ϥ̄ ⲉⲃⲟⲗ ⲉ ϥ ⲧⲟ ⲉⲛ ϣⲙⲟⲩ ⲓ̈ · ⲛ̄ ⲥⲉ ϫⲟⲗⲕ ϥ̄ ⲉⲃⲟⲗ · ⲟⲩⲇⲉ ⲧ ⲡⲉ ⲟⲩⲇⲉ ⲡ ⲕⲁϩ · ⲛ̄ ⲟⲩ ⲙⲁϩⲉ · ⲛ̄ⲧⲉⲣ ⲟⲩ ⲣ̄ ⲡⲁⲓ ⲇⲉ ⲛⲁ ϥ · ⲡⲉϫⲁ ϥ ⲛ̄ϭⲓ ⲡ ⲣ︦ⲣ︦ⲟ · ϫⲉ ⲉ ⲩ ⲧⲱⲛ ⲧⲉⲛⲟⲩ ⲛⲉⲕ ϩⲟⲡⲗⲟⲛ · ⲉ ⲧⲉⲕ ⲑⲁⲣⲉⲓ ⲉⲣⲟ ⲟⲩ · ϣⲁ ⲡ ⲛⲟϭ ⲛ̄ ⲛⲟϭ ⲛⲟⲩⲧⲉ ⲡⲍⲉⲩⲥ ⲁ ⲩ ⲧⲟⲥ ⲕ̄ ⲉⲃⲟⲗ ⲉⲙⲁⲧⲉ · ⲡ ⲡ ⲉⲧ ⲟⲩⲁⲁⲃ ⲁ ϥ ϭⲱϣⲧ̄ ⲉϩⲣⲁⲓ ⲉ ⲧ ⲡⲉ ⲡⲉϫⲁ ϥ · ϫⲉ ⲡ ϫⲟⲉⲓⲥ ⲃⲟⲑⲉⲓ ⲉⲣⲟ ⲓ · ⲁⲛⲟⲕ ⲡⲉⲕ ϩⲙ̄ϩⲁⲗ · ⲡⲁⲗⲓⲛ ⲟⲛ ⲁ ϥ ⲕⲉⲗⲉⲩⲉ ⲛ̄ϭⲓ ⲡ ⲣ︦ⲣ︦ⲟ · ⲉ ⲧⲣⲉ ⲩ ϣⲱⲗϭ̄ ⲙ̄ ⲡϥ̄ ⲥⲱⲙⲁ · ⲛ̄ ϩⲉⲛ ϭⲟⲣⲧⲉ ⲉ ⲩ ϫⲏⲣ · ⲙⲛ̄ ϩⲉⲛ ⲙⲁⲥⲧⲓⲅⲝ̄ · ⲙⲛ︦ⲛ︦ⲥ ⲟⲥ ⲛ̄ ⲥⲉ ⲡⲉⲣϣ̄ ⲛ̄ ϩⲉⲛ ϫⲃ̄ⲃⲥ̄ ⲛ̄ ⲕⲱϩⲧ̄ ϩⲁⲣⲟ ϥ · ϫⲉⲕⲁⲥ ⲉϥⲉ ⲣⲱⲕϩ̄ ⲕⲟⲩⲓ ⲕⲟⲩⲓ · ⲁⲩⲱ ⲁ ϥ ⲱϣⲙ̄ ⲛ̄ϭⲓ ⲡ ⲕⲱϩⲧ̄ ϩⲙ̄ ⲡⲉ ⲥⲛⲟϥ · ⲙ̄ ⲡ ⲇⲓⲕⲁⲓⲟⲥ ⲉⲧ ϩⲁⲁⲧⲉ ⲉ ⲡ ⲉⲥⲏⲧ · ⲡ ⲡ ⲉⲧ ⲟⲩⲁⲁⲃ ⲇⲉ ⲁ ϥ ⲓ ⲉⲣⲟ ϥ · ϩⲛ̄ ⲟⲩ ⲛⲟϭ ⲙ̄ ⲙⲛ︦ⲧ︦ ϫⲱⲱⲣⲉ · ϩⲛ̄ ϯ ⲕⲉ ⲃⲁⲥⲁⲛⲟⲥ · ⲡ ⲣ︦ⲣ︦ⲟ ⲇⲉ ⲇⲉⲕⲓⲟⲥ ⲁ ϥ ⲧⲣⲉ ⲩ ⲟⲗ ϥ̄ ⲉⲃⲟⲗ ϫⲉ ⲛⲉ ϥ ⲙⲟⲩ ϩⲛ̄ ⲟⲩ ϭⲉⲡⲏ · ⲁⲩⲱ ⲁ ⲩ ⲟⲧⲡ ϥ̄ ⲉϩⲟⲩⲛ ⲉ ⲩⲙⲁ ⲛ ⲕⲁⲕⲉ · ϩⲛ̄ ⲟⲩ ϭⲉⲡⲏ · ⲙ̄ ⲙⲁⲧⲟⲓ ⲇⲉ ⲁ ⲩ ϥⲓ ⲉ ϩⲁⲣⲟ ϥ · ⲉ ϥ ⲟ ⲙ ⲡⲁϣ ⲙⲟⲩ · ⲟⲩⲛ̄ ⲟⲩ ⲕⲟⲩⲓ ⲛ̄ ⲛⲓϥⲉ ϣⲟϫⲡ̄ ⲛ̄ϩⲏⲧ ϥ̄ · ⲉ ⲩ ⲙⲉⲉⲩⲉ ϫⲉ ⲁ ϥ ⲙⲟⲩ · ⲙⲛ︦ⲛ︦ⲥⲁ ⲟⲩ ⲕⲟⲩⲓ ⲇⲉ ϩⲛ̄ ⲧⲉⲩⲛⲟⲩ ⲉⲧ ⲙ̄ⲙⲁⲩ · ⲉⲥ ⲁⲅⲅⲉⲗⲟⲥ ⲙ̄ ⲡ ϫⲟⲉⲓⲥ ⲁ ϥ ⲟⲩⲱⲛϩ̄ ⲛⲁ ϥ ⲉⲃⲟⲗ · ⲡⲉϫⲁ ϥ ⲛⲁ ϥ · ϫⲉ ϯⲣⲏⲛⲏ ⲛⲁ ⲕ · ⲡ ϣⲟⲉⲓϫ ⲛ̄ ⲣⲉϥ ϫⲣⲟ · ⲛ̄ⲧⲉⲣⲉ ϥ ϫⲓ ⲡⲁⲓ ⲇⲉ ⲁ ϥ ⲧⲁⲗϭⲉⲛⲉϥ ⲥⲁϣ · ⲉⲧ ϩⲙ̄ ⲡⲉϥ ⲥⲱⲙⲁ · ⲁⲩⲱ ⲁ ϥ ⲧⲁϩⲟ ϥ ⲉⲣⲁⲧ ϥ̄ · ⲉ ϥ ⲟϫ ϩⲱⲥ ⲇⲉ ⲛⲉ ϥ ⲧⲱⲟⲩⲛ · ⲛⲉ ϥ ⲁϩⲉ ⲣⲁⲧ ϥ̄ ⲉ ϥ ϯ ⲉⲟⲟⲩ · ⲙ̄ ⲡ ⲛⲟⲩⲧⲉ · ⲛⲧⲟϥ ⲃⲟⲏⲑⲉⲓ ⲉ ⲣⲟ ϥ · ⲙⲛ︦ⲛ︦ⲥⲁ ⲛⲁⲓ ⲁ ϥ ⲕⲉⲗⲉⲩⲉ ⲛ̄ϭⲓ ⲡ ⲣ︦ⲣ︦ⲟ · ⲉ ⲧⲣⲉ ⲩ ⲧⲁϩⲟ ϥ ⲉⲣⲁⲧ ϥ̄ ⲉ ⲡ ⲃⲏⲙⲁ · ⲛ̄ⲧⲉⲣⲉ ϥ ⲇⲉ ⲉⲣⲟ ϥ ⲛ̄ϭⲓ ⲡ ⲣ︦ⲣ︦ⲟ · ⲡⲉϫⲁ ϥ ⲛⲁ ϥ ϫⲉ ⲁ ⲩ ϥⲓⲧ ⲕ̄ ⲛ̄ⲧⲟⲟⲧ · ⲉ ⲕ ⲟ ⲙ̄ ⲡ ⲁϣ ⲙⲟⲩ · ⲛ︦ ⲛ︦ⲁϣ ⲛ̄ ϩⲉ ⲧⲉⲛⲟⲩ ⲕ ⲙⲟⲟϣⲉ · ⲙⲉϣⲁⲕ ⲣⲱ ⲙⲛ̄ ⲗⲁⲁⲩ ⲙ̄ ⲡⲱⲗϩ̄ ϩⲓ ⲡⲉⲕ ⲥⲱⲙⲁ · ⲧⲟⲧⲉ ⲁ ϥ ⲕⲉ ⲗⲉⲩⲉ ⲛ̄ ⲛ̄ ϥⲁⲓⲙⲉⲣⲉϩ · ⲉⲧ ⲁϩⲉ ⲣⲁⲧ ⲟⲩ ⲉ ⲧⲣⲉ ⲩ ⲙⲟⲩϣⲧ̄ ⲙ̄ ⲡⲉϥ ⲥⲱⲙⲁ · ⲛ̄ⲧⲟⲟⲩ ⲇⲉ ⲡⲉϫⲁ ⲩ ⲙ̄ ⲡ ⲣ︦ⲣ︦ⲟ · ϫⲉ ϣⲉ ⲡ ⲕ̄ⲣⲁⲧⲟⲥ · ⲱ̄ ⲡ ⲣ︦ⲣ︦ⲟ · ⲛ̄ ⲉⲩⲥⲉⲃⲏⲥ · ⲡⲉϥ ⲥⲱⲙⲁ ⲧⲏⲣ ϥ̄ ⲟⲩⲟϫ · ⲙⲛ̄ ⲗⲁⲩ ⲛ̄ ⲧⲁⲕⲟ ϣⲟⲟⲡ ⲛ̄ϩⲏⲧ ϥ̄ · ⲛ̄ ⲑ ⲉ ⲙ̄ ⲡ ⲟⲩ ϫⲱϩⲉ ⲉⲣⲟ ϥ ⲉ ⲡ ⲧⲏⲣ ϥ̄ · ⲇⲉⲕⲓⲟⲥ ⲇⲉ ϩⲱⲱ ϥ ⲡⲉϫⲁ ϥ · ϫⲉ ⲡⲁⲛⲧⲱⲥ ϥ̄ ⲛⲁ ϫⲟⲟ ⲥ · ϫⲉ ⲡⲉ ⲭ︤ⲥ︥ ⲡ ⲉⲛⲧ ⲟ ϥ ⲧⲁⲗϭⲟ ⲓ · ⲙⲏ ⲁ ⲧⲉⲧⲛ̄ ϫⲓ ⲥⲁⲉⲓⲛ ⲉϩⲟⲩⲛ ⲉ ⲡⲉ ϣⲧⲉⲕⲟ · ⲉ ⲧⲣⲉ ϥ ⲑⲉ ⲣⲁⲡⲉⲩⲉ ⲙ̄ⲙⲟ ϥ · ⲛ̄ⲧⲟⲟⲩ ⲇⲉ ⲡⲉϫⲁ ⲩ · ϫⲉ ϣⲁ ⲧⲉⲕ ⲙⲛ︦ⲧ︦ ⲛⲟϭ ⲉ ⲧⲁⲓⲏⲩ · ⲉⲧ ⲁⲙⲁϩⲧⲉ ⲉϫⲛ̄ ⲧⲟⲓⲕⲟⲩⲙⲉⲛⲉ ⲧⲏⲣ ⲥ̄ · ⲙⲛ̄ ⲡⲉ ⲗⲁⲁⲩ ⲛ̄ ⲑⲉⲣⲁⲡⲉⲩⲉ ⲛ̄ ⲣⲱⲙⲉ ⲧⲁⲗϭⲟ ϥ · ⲁⲗⲗⲁ ⲙ̄ ⲙⲉⲉⲩⲉⲩⲉ ϫⲉ ϥ ⲛⲁ ⲙⲟⲩ ⲛ̄ ⲁϣ ⲛ̄ ϩⲉ ⲉ ϥ ⲟⲛϩ̄ · ⲏ̄ ⲛ̄ⲧⲟ ϥ ⲗⲟ ⲛ̄ ⲁϣ ⲛ̄ ϩⲉ · ⲛ̄ ⲧⲛ̄ ⲥⲟⲟⲩⲛ ⲁⲛ · ϫⲉ ⲟⲩ ⲁϣⲉ ⲛ̄ ϭⲟⲧ ⲧⲉ ⲧⲙ ⲁⲕⲓⲁ ⲛ̄ ⲭⲣⲓⲥϯⲁⲛⲟⲥ ⲛ̄ ⲥⲁϥ : ⲙⲛ̄ⲁ ϥ ⲣ̄ⲕⲱⲥ · ⲙ̄ ⲡ ⲟⲟⲩ ⲇⲉ ϩⲱ ϥ ⲉ ϥ ⲁϩⲉ ⲣⲁⲧ ϥ̄ ⲉ ϥ ⲟⲩⲟϫ · ⲡ ⲣ︦ⲣ︦ⲟ ⲇⲉ ⲁ ϥ ⲙⲟⲩϩ ⲛ̄ ϭⲱⲛⲧ̄ · ⲡⲉϫⲁ ϥ ⲛⲁ ϥ · ϫⲉ ⲁϫⲓ ⲥ ⲉⲣⲟ ⲓ · ϩⲛ̄ ⲟⲩ ⲙⲉ ϫⲉ ⲛⲓⲙ ⲡ ⲉⲛ̄[ⲧⲟϥ] ⲧⲁⲗϭⲟⲕ ⲭⲟⲣⲓ̈ⲥ ⲙⲁⲅⲓⲁ · ⲁ ϥ ⲟⲩⲱϣⲃ̄ ⲛ̄ϭⲓ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ · ϫⲉ ⲡⲁ ϫⲥ̄ ⲓ︦ⲥ︦ ⲡⲉ ⲭ︦ⲥ︦ · ⲡ ⲥⲁⲉⲓⲛ ⲛ̄ ⲛ̄ ⲯⲩⲭⲏ ⲙⲛ̄ ⲛ̄ ⲥⲱⲙⲁ · ⲛ̄ⲧⲟϥ ⲡⲉ ⲛ̄ⲧⲟϥ ⲭⲁⲣⲓⲍⲉ ⲛⲁ ⲓ ⲙ̄ ⲡ ⲧⲁⲗϭⲟ · ⲛ̄ ⲑ ⲉ ⲛ̄ⲧⲟϥ ϫⲟⲟ ⲥ ⲫⲁⲣ ⲙⲁⲅⲟⲥ · ⲙⲛ̄ ⲛ̄ ⲣⲉϥ ⲙⲟⲩⲧⲉ : ⲙⲛ̄ ⲣⲉϥ ϣⲙ̄ϣⲉ ⲉⲇⲱ ⲗⲟⲛ · ⲛ̄ ⲥⲉ ⲟ ⲛ̄ ϣⲙ̄ⲙⲟ ⲉⲣⲟ ϥ · ⲁⲩⲱ ϥ̄ ⲛⲁ ⲙⲟⲣ ⲟⲩ · ⲛ̄ ϩⲉⲛ ⲙⲣ̄ⲣⲉ ⲛ̄ⲁ ⲧ ⲃⲱⲗ ⲉⲃⲟⲗ · ⲛ ϥ̄ ⲡⲁⲣⲁⲇⲓⲇⲟⲩ ⲙ̄ ⲙⲟⲟⲩ · ⲉ ⲡ ⲕⲱϩⲧ̄ ⲛ̄ⲧⲉ ⲅⲉϩⲉⲛⲛⲁ · ⲉⲧⲃⲉ ϫⲉ ⲙ̄ⲡ ⲟⲩ ⲥⲟⲩⲛ ⲛ̄ ⲡ ⲛⲟⲩⲧⲉ ⲛ̄ⲧ ⲁ ϥ ⲧⲁⲙⲓ̈ⲟ ⲟⲩ · ⲡⲉϫⲉ ϯ ⲛⲁ ⲁⲛϩⲁⲗⲓⲥⲕⲉ ⲙ̄ ⲡⲕ̄ ⲥⲱⲙⲁ ϩⲛ̄ ϩⲉⲛ ⲃⲁⲥⲁⲛⲟⲥ ⲉ ⲩ ⲛⲁϣⲧ̄ · ⲙⲁⲣⲉ ⲓ ⲛⲁⲩ ϫⲉ ⲡⲉ ⲭ︤ⲥ︥ ⲉ ⲧⲉⲕ ⲛⲁϩⲧⲉ ⲉⲣⲟ ϥ ⲛⲁ ⲧⲁⲗϭⲟ ⲕ · ⲡⲉϫⲉ ⲡ ϩⲁⲅⲓⲟⲥ ⲙⲉⲣⲕⲟⲩⲣⲓⲟⲥ · ϫⲉ ϯ ⲡⲓⲥⲧⲉⲩⲉ ϫⲉ ⲡⲁ ϫⲟⲉⲓⲥ ⲓ︦ⲥ︦ ⲡⲉ ⲭ︦ⲥ︦ · ϫⲉ ⲉⲕϣⲁⲛ ⲉⲓⲛⲉ ⲛ̄ ⲟⲩ ⲙⲏⲏϣⲉ ⲛ̄ ϯ ⲙⲱⲣⲓⲁ ⲉ ϫⲱ ⲓ · ⲛ ⲅ̄ ⲛⲁ ϣ ⲧⲣ̄ⲧⲱⲣⲧ̄ ⲁⲛ · ⲁ ϥ ϫⲟⲟ ⲥ ⲅⲁⲣ ϫⲉ ⲙ̄ⲡⲣ̄ ⲣ︤ ϩⲟⲧ ⲟⲩ · ⲛ̄ ⲛ ⲉⲧ ⲛⲁ ⲙⲟⲩⲟⲩⲧ ⲙ̄ ⲡⲉⲧⲛ̄ ⲥⲱⲙⲁ · ⲉ ⲙⲛ̄ ϭⲟⲙ ⲙⲟⲟⲩ · ⲉ ⲙⲟⲩⲟⲩⲧ ⲛ̄ ⲛⲉⲧⲛ̄ ⲯⲩⲭⲏ · ⲁⲣⲓ ϩⲟⲧⲉ ⲇⲉ ϩⲏⲧ ϥ̄ · ⲛ̄ⲧⲟϥ ⲙ̄ ⲡ ⲉⲧⲛ̄ ⲟⲩⲛ̄ ϭⲟⲙ ⲙ̄ⲟ ϥ · ⲉ ⲧⲁⲕⲟ ⲛ̄ ⲧⲉⲧⲛ̄ ⲯⲩⲭⲏ · ⲙⲛ̄ ⲡⲉⲧⲛ̄ ⲥⲱⲙⲁ · ϩⲣⲁⲓ ⲧ ⲅⲉϩⲉⲛⲁ · ⲧⲟⲧⲉ ⲁ ϥ ⲕⲉⲗⲉⲩⲉ ⲛ̄ϭⲓ ⲡ ⲣ︦ⲣ︦ⲟ · ⲉ ⲧⲣⲉ ⲩ ⲉⲓⲛⲉ ⲛ̄ ⲟⲩ ⲡⲉⲛⲓ̈ⲡⲉ ⲉ ϥ ⲗⲟⲃϣ̄ · ⲛ̄ ⲥⲉ ⲕⲁⲁⲁ ϥ ϩⲁ ⲛⲉϥ ⲁⲅⲕⲁⲓⲟⲛ · ⲁⲩⲱ ϩⲉⲛ ⲗⲁⲙⲡⲁⲥ ⲛ̄ ⲕ ⲱϩⲧ̄ ϩⲁ ⲛϥ̄ ⲥⲡⲓ̈ⲣⲟⲟⲩⲉ · ⲛ̄ⲧⲉ[ⲣ ⲟⲩ ⲣ̄ ⲡⲁⲓ ⲇⲉ · ⲉ ⲡ ⲙⲁ ⲛ̄ ⲟⲩ ⲕⲁⲡⲛⲟⲥ · ⲁ ⲩ ⲥϯ ⲛⲟⲩϥⲉ ϣⲱⲡⲉ · ⲉ ϥ ϣⲱϣ ⲉⲃⲟⲗ · ⲉ ⲟⲩⲟⲛ ⲛⲓⲙ ⲉⲧ ϩⲙ̄ ⲡ ⲙⲁ ⲉⲧ ⲙ̄ⲙⲁⲩ · ⲉ ⲩ ⲃⲁⲥⲁⲛⲓⲍⲉ ⲙ̄ⲙⲟ ϥ ⲉ ⲡⲉⲓ ϩⲟⲩⲟ · ⲙ̄ ⲡⲉϥ ⲁϣ ⲁϩⲟⲙ · ⲟⲩⲇⲉ ⲙ̄ⲡⲉϥ ⲣⲓⲙⲉ · ⲡⲉϫⲉ ⲡ ⲣ︦ⲣ︦ⲟ ⲛⲁ ϥ · ϫⲉ ⲉ ϥ ⲧⲱⲛ ⲙ̄ⲡⲉ ⲕ ⲥⲁⲉⲓⲛ ⲧⲉⲛⲟⲩ · ⲙⲁⲣⲉ ϥ ⲉⲓ ⲛ ϥ̄ ⲑⲉⲣⲁⲡⲉⲩⲉ ⲙ̄ⲙⲟ ⲕ · ⲕⲁⲓ ⲅⲁⲣ ⲁ ⲕ ϫⲟⲟ ⲥ · ϫⲉ ⲟⲩⲛ̄ ϭⲟⲙ ⲙⲟ ϥ ⲉⲧ ⲟⲩ ⲛⲟⲥⲧ̄ⲉⲓ ϣⲁ ⲛ ⲙⲟⲩ · ⲡ ϩⲁⲅⲓⲟⲥ ⲇⲉ ⲙⲉⲣⲕⲟⲩⲣⲓⲟⲥ ⲡⲉϫⲁ ϥ ⲛⲁ ϥ · ϫⲉ ⲁⲣⲓ ⲡ ⲉⲧⲉ ϩⲛⲁ ⲕ · ⲟⲩⲛⲧⲁ ⲕ ⲉⲝⲟⲩⲥⲓⲁ ⲅⲁⲣ ⲉϩⲟⲩⲛ ⲉ ⲡⲁ ⲥⲱⲙⲁ · ⲧⲁ ⲯⲩⲭⲏ ⲇⲉ ⲡ ⲛⲟⲩⲧⲉ ⲡ ⲉⲧ ⲟ ⲛ̄ ϫⲟⲉⲓⲥ ⲉ ⲣⲟ ⲥ · ⲡⲁ ⲥⲱⲙⲁ ⲙⲛ̄ⲉⲕ ϣⲁⲛ ⲧⲁⲕⲟ ϥ · ⲧⲁ ⲯⲩⲭⲏ ⲛⲁ ⲙⲟⲩⲛⲉ ⲉⲃⲟⲗ ⲉ ⲥ ⲟ ⲛ̄ ⲁ ⲧ ⲁⲕⲟ · ⲡⲁⲗⲓⲛ ⲟⲛ ⲁ ϥ ⲕⲉⲗⲉⲩⲉ ⲛ̄ϭⲓ ⲡ ⲣ︦ⲣ︦ⲟ ⲉ ⲧⲣⲉ ⲩ ⲥⲁϣⲧ ϥ̄ ⲛ̄ⲥⲁ ϫⲱ ϥ · ⲁⲩⲱ ⲛ̄ ⲥⲉ ⲉⲓⲛⲉ ⲛ̄ ⲟⲩ ⲛⲟϭ ⲉ ⲛ ⲱⲛⲉ · ⲛ̄ ⲥⲉ ⲁϣⲧ ϥ̄ ⲉ ⲡⲉϥ ⲙ̄ⲁⲕϩ̄ · ϫⲉⲕⲁⲥ ϩⲙ̄ ⲡ ⲧⲣⲉ ϥ ⲱϭⲧ̄ : ⲛ ϥ̄ ⲙⲟⲩ ϩⲛ̄ ⲟⲩ ϭⲉⲡⲏ · ⲡ ⲙⲁⲣⲧⲩⲣⲟⲥ ⲇⲉ · ⲁ ⲧ ϭⲟⲙ ⲙ̄ ⲡ ⲛⲟⲩⲧⲉ ⲱϩ ⲛ̄ϩⲏⲧ ϥ̄ · ⲙⲛ̄ ⲧ ⲭⲁⲣⲓⲥ ⲁ ϥ ⲙⲟⲩⲛⲉ ⲉⲃⲟⲗ ⲛ︦ ⲛ︦ⲟⲩ ⲛⲟϭ ⲛⲁ ⲩ · ϩⲛ̄ ϯ ⲃⲁⲥⲁⲛⲟⲥ ⲧⲁⲓ · ⲇⲉⲕⲓⲟⲥ ⲇⲉ ⲡ ⲣ︦ⲣ︦ⲟ · ⲛ̄ⲧⲉⲣⲉ ϥ ⲛⲁⲩ ⲉ ⲡ ⲙⲁⲣⲧⲩⲣⲟⲥ · ϫⲉ ⲉ ϥ ϥⲓ ϩⲁⲛϯⲙⲱⲣⲓ̈ⲁ · ϩⲛ̄ ⲟⲩ ⲙⲛ︤ⲧ︥ ϫⲱⲱⲣⲉ · ⲁⲩⲱ ⲙ̄ⲡⲉ ⲗⲁⲁⲩ ⲛ̄ ⲃⲁⲥⲁⲛⲟⲥ ⲧⲁϩⲟ ϥ · ⲁ ϥ ⲕⲉⲗⲉⲩⲉ ⲉ ⲧⲣⲉ ⲩ ϥⲓ ⲡ ⲱⲛⲉ ⲙ̄ⲙⲁⲩ · ϩⲓ ⲡϥ̄ ⲙⲁⲕϩ̄ · ⲛ̄ ⲥⲉ ⲉⲓⲛⲉ ⲛ̄ ⲟⲩ ⲙⲁⲥⲧⲓⲅⲝ̄ ⲛ̄ⲕⲱⲃϩ̄ · ⲉ ⲥ ⲟ ⲛ̄ ϥⲧⲟⲟⲩ ⲛ̄ ϣⲗⲟⲡ · ⲛ̄ ⲥⲉ ϩⲓⲟⲩⲉ ⲉⲣⲟ ϥ · ϣⲁⲛⲧⲉ ⲡ ⲕⲁϩ ϩⲱⲣⲡ̄ ϩⲁ ⲡⲉϥ ⲥⲛⲟϥ · ⲡⲉ ⲅⲉⲛⲛⲁⲓⲟⲥ ⲇⲉ ⲁ ϥ ⲧⲱⲟⲩⲛ ϩⲁϯⲕⲉ ⲃⲁⲥⲁⲛⲟⲥ · ⲛ̄ ⲑ ⲉ ⲛ̄ ⲟⲩ ⲱⲛⲉ ⲛ̄ ⲁⲇⲁ ⲙⲁⲥ · ϩⲛ̄ ⲧⲉϥ ⲙⲛ︦ⲧ︦ ϫⲱⲱⲣⲉ · ⲁⲩⲱ ⲡⲉϫⲁ ϥ · ϫⲉ ϯ ⲉⲩⲭⲁ ⲣⲓⲥⲧⲟⲩ ⲛⲁ ⲕ · ⲡⲁ ϫⲟⲉⲓⲥ · ϫⲉ ⲁ ⲕ ⲁⲁ ⲧ ⲛ︦ⲙ︦ ⲡ ϣⲁ ⲛ̄ ϣ ⲡ̄ ϩⲓ̈ⲥⲉ ⲉϫⲙ̄ ⲡⲉⲕ ⲣⲁⲛ ⲉⲧ ⲟⲩⲁⲁⲃ · ⲡ ⲣ︤ⲣ︥ⲟ ⲇⲉ ⲛ̄ⲧⲉⲣⲉ ϥ ⲛⲁⲩ ⲇⲉ · ϫⲉ ⲟⲩⲁⲧ ⲡ ⲱⲛⲉ ⲡⲉ ⲡⲉϥ ⲗⲟⲅⲓⲥⲙⲟⲥ · ⲁⲩⲱ ϫⲉ ⲛⲉ ϥ ϥⲁϣ ⲡⲓⲑⲉ ⲙ̄ⲙⲟ ϥ ⲁⲛ · ⲉ ⲧⲣⲉ ϥ ⲑⲩⲥⲓⲁⲍⲉ · ⲁ ϥ ϫⲓ ϣⲟϫⲛⲉ · ⲛⲉ ϥ ϭⲉⲡⲏ ⲅⲁⲣ ⲉ ⲃⲱⲕ ⲉ ϩⲣⲱⲙⲏ · ⲁ ϥ ϯ ⲁⲡⲟⲫⲁⲥⲓⲥ ⲉⲣⲟ ϥ · ⲉ ⲧⲣⲉ ⲩ ϯⲙⲱⲣⲓⲁ ⲙ̄ⲙⲟ ϥ · ϩⲛ̄ ⲧ ⲥⲏϥⲉ ⲉ ϥ ϫⲱ ⲙ̄ⲙⲟ ⲥ · ϫⲉ ⲙⲉⲣⲕⲟⲩⲣⲓⲟⲥ ⲡ ⲉⲛ̄ⲧ ⲟ ϥ ϣⲱⲡⲉ ⲉ ϥ ⲥⲱϣ ⲛ̄ ⲛ̄ ⲛⲟⲩⲧⲉ · ⲁⲩⲱ ⲁ ϥ ⲕⲁⲧⲁⲫⲣⲟⲛⲉⲓ ⲛ̄ ⲛ̄ ⲇⲟⲅⲙⲁ ⲉⲧ ⲟⲩⲁⲁⲃ · ⲛ̄ ⲧⲉⲧⲛ̄ ⲙⲛ︦ⲧ︦ ⲣⲙ̄ ⲣⲁϣ · ⲁ ϥ ⲟⲡ ϥ̄ ⲉ ⲩ ⲗⲁⲁⲩ ⲡⲉⲛⲅⲣⲁⲧⲟⲥ · [ϯ] ⲕⲉⲗⲉⲩⲉ ⲉ ⲧⲣⲉ ⲩ ϫⲓⲧ ϥ̄ ⲉ ⲧ ⲡⲟⲗⲓⲥ ⲛ̄ ⲧ ⲕⲁⲡⲡⲁⲇⲟⲕⲓⲁ · ⲛ̄ ⲥⲉ ϥⲓ ⲛ̄ ⲧⲉϥ ⲁⲡⲉ ϩⲙ̄ ⲡ ⲙⲁ ⲉⲧ ⲙ̄ⲙⲁⲩ · ⲉⲣⲉ ⲟⲩⲟⲛ ⲛⲓⲙ ⲛⲁⲩ ⲉⲣⲟ ϥ · ⲟⲩⲟⲛ ⲅⲁⲣ ⲛⲓⲙ · ⲛ̄ⲧ ⲁ ⲩ ϫⲓ ⲉⲟⲟⲩ ⲉⲃⲟⲗ ϩⲓⲧⲙ̄ ⲡ ⲣ︦ⲣ︦ⲟ · ⲉⲩϣⲁⲛ ⲁⲛϯⲗⲉⲅⲉ ⲙ̄ ⲡⲉϥ ⲟⲩⲉϩ ⲥⲁϩⲛⲉ ⲥⲉ ⲛⲁ ϯ ⲛⲁ ϥ · ⲛ̄ ϩⲉⲛ ⲥⲏϣⲉ · ⲡ ϩⲁⲉ ⲇⲉ ⲛ̄ ⲥⲉ ⲛⲁ ⲡⲁⲣⲁⲇⲓⲇⲟⲩ ⲙ̄ⲙⲟ ϥ · ⲉⲧⲟⲟⲧ ϥ̄ ⲛ̄ ⲧ ⲥⲏϥⲉ · Ⲛ̄ ⲛ̄ⲧ ⲁ ⲩ ⲧⲁϣⲟⲩ ⲇⲉ ⲉ ⲧⲣⲉ ⲩ ϥⲓ̈ⲧ ϥ̄ · ⲁ ⲩ ϥⲓ ϩⲁⲣⲟ ϥ ⲁ ⲩ ⲧⲁ ⲗⲟ ϥ ⲉ ⲩ ⲧⲃ̄ⲛⲏ · ⲁ ⲩ ⲙⲟⲣ ϥ̄ ⲉϩⲣⲁⲓ ⲉϫⲱ ϥ · ϫⲉ ⲛⲉⲓ̈ ⲁ ⲡ ⲥⲱⲙⲁ ⲙ̄ ⲡ ⲙⲁⲣⲧⲩⲣⲟⲥ · ⲃⲱⲗ ⲉⲃⲟⲗ ⲛ̄ⲥⲁ ⲥⲁ ⲛⲓⲙ · ⲁ ϥ ⲣ̄ⲕⲱⲱⲥ · ⲁ ⲩ ⲙⲟⲟϣⲉ ⲇⲉ ϩⲛ̄ ⲧⲉ ϩⲓⲏ ⲉ ⲥ ⲟⲩⲏⲩ · ⲁⲩⲱ ϩⲓⲧⲛ̄ ⲕⲟⲩⲓ ⲛ̄ ϩⲟⲟⲩ · ⲁ ⲩ ⲡⲱϩ ⲉ ⲧ ⲡⲟⲗⲓⲥ ⲕⲁⲓⲥⲁⲣⲓⲁ · ⲁⲩⲱ ⲛ̄ ⲧⲉⲓ ϩⲉ ⲁ ⲩ ⲟⲩⲁϩ ϥ̄ ⲉ ⲡ ⲉⲥⲏⲧ ⲕⲟⲩⲓ ⲕⲟⲩⲓ̈ · ⲡ ϫⲟⲉⲓⲥ ⲇⲉ ⲁ ϥ ⲁϩⲉ ⲣⲁⲧ ϥ̄ ϩⲓϫⲱ ϥ · ⲡⲉϫⲁ ϥ ⲛⲁ ϥ · ϫⲉ ⲙⲉⲣⲕⲟⲩⲣⲓⲟⲥ · ⲁⲙⲟⲩ ⲛ ⲅ̄ ⲙ̄ⲧⲟⲛ ⲙ̄ⲙⲟ ⲕ ϩⲁϩⲧⲏ ⲓ · ⲉⲡⲓ̈ⲇⲏ ⲁ ⲕ ϫⲉ ⲕ ⲡⲉⲕ ⲇⲣⲟⲙⲟⲥ ⲉⲃⲟⲗ · ⲁ ⲕ ϩⲁⲣⲉϩ ⲉ ⲧ ⲡⲓⲥⲧⲓⲥ · ϫⲓ ⲛⲁ ⲕ ⲙ̄ ⲡⲉ ⲕⲗⲟⲙ ⲛ̄ ⲧ ⲙⲛ︦ⲧ︦ ϣⲟⲉⲓ̈ϫ · ⲡ ⲉⲛⲧ ⲁ ⲩ ⲧⲟϣ ϥ̄ ⲛⲁ ⲕ · ⲉ [ⲕ]ⲗⲏ ⲣⲟⲛⲟⲙⲉⲓ ⲙ̄ⲙⲟ ϥ · ⲡ ⲙⲁⲣⲧⲩⲣⲟⲥ ⲇⲉ ⲛ̄ⲧⲉⲣⲉ ⲡ ϫⲟⲉⲓⲥ ⲟⲩⲱⲛϩ̄ ⲉⲣⲟ ϥ ⲁ ϥ ϭⲙ̄ϭⲟⲙ · ⲡⲉϫⲁ ϥ ⲛ ⲉⲧ ⲧⲟ ⲉⲣⲟ ϥ · ϫⲉ ⲁⲣⲓ ⲡⲉⲛⲧ ⲁ ⲩ ⲟⲩⲉϩ ⲥⲁϩⲛⲉ ⲙ̄ⲙⲟ ϥ ⲛⲏ ⲧⲛ̄ · ϩⲛ̄ ⲟⲩ ϭⲉⲡⲏ · ⲉⲣⲉ ⲡ ϫ︤ⲥ︥ ⲇⲉ ⲧⲱϩⲙ̄ ⲛ̄ ⲟⲩⲟⲛ ⲛⲓⲙ ⲉϩⲟⲩⲛ · ⲉ ⲧ ⲙⲉⲧⲁⲛⲟⲓⲁ · ⲉϥⲉ ⲣ ⲧⲏⲩⲧⲛ̄ ⲛ︤ⲙ︥ ⲡ ϣⲁ ⲛ̄ ⲧϥ̄ ⲭⲁⲣⲓⲥ · ⲟⲩ ⲣⲙ̄ ⲙ ⲁⲟ ⲅⲁⲣ ⲡⲉ ϣⲁ ϥ ⲭⲁⲣⲓⲍⲉ · ⲛ̄ ⲛ ⲉⲧ ⲛⲁ ϯ ⲡⲉⲩ ⲟⲩⲟⲓ ⲉⲣⲟ ϥ ϩⲛ̄ ⲟⲩ ⲇⲱⲣⲓⲁ · ⲁϫⲛ̄ ⲫⲑⲟⲛⲟⲥ · ⲛ̄ⲧⲉⲣⲉ ϥ ϫⲓ ⲛⲁ ⲓ · ⲇⲉ ⲁ ⲩ ϥⲓ̈ ⲛ̄ ⲧⲉϥ ⲁⲡⲉ · ⲁ ϥ ϫⲱⲕ ⲉⲃⲟⲗ ⲛ̄ ⲧ ϩⲟ ⲙⲟⲗⲟⲅⲓ̈ⲁ ⲉⲧ ⲛⲁⲛⲟⲩ ⲥ · ⲙ̄ ⲡⲉⲛ ⲥⲱⲧⲏⲣ ⲛ̄ ⲥⲟⲩ ϫⲟⲩⲧⲏ ⲛ̄ ⲛⲟⲉⲃⲣⲓⲟⲥ · ⲉⲧⲉ ⲁⲑⲱⲣ ⲡⲉ · ⲁ ⲩ ⲛⲟϭ ⲛ̄ ϣⲡⲏⲣⲉ ϣⲱⲡⲉ · ⲉ ⲥ ⲙ̄ⲡϣⲁ ⲛ︦ⲣ︦ ⲡⲉⲥ ⲙⲉⲉⲩⲉ · ⲙⲛ︦ⲛ︦ⲥⲁ ⲧⲣⲉ ⲡ ⲙⲁⲣⲧⲩⲣⲟⲥ ϫⲱⲕ ⲉⲃⲟⲗ · ⲁ ⲡϥ̄ ⲥⲱⲙⲁ ⲟⲩⲃⲁϣ ⲛ̄ ⲑ ⲉ ⲛ̄ ⲟⲩ ⲭⲓⲱⲛ · ⲉ ϥ ϣⲉϣ ⲥϯ ⲛⲟⲩϥⲉ ⲉⲃⲟⲗ · ⲛ̄ ⲑ ⲉ ⲛ̄ ⲟⲩ ϣⲟⲩϩⲏⲛⲉ ⲉ ϥ ⲥⲟⲧⲡ̄ · ⲉⲧⲃⲉ ⲡⲉⲓ ⲙⲁⲉⲓⲛ ϭⲉ · ⲁ ϩⲁϩ ⲛ̄ ⲣⲱⲙⲉ ϣⲱⲡⲉ ⲛ̄ ⲭⲣⲓ ⲥϯⲁⲛⲟⲥ · ⲡ ⲡ ⲉⲧ ⲟⲩⲁⲁⲃ ⲇⲉ · ⲁ ⲩ ⲟⲩⲁϩ ϥ̄ ϩⲛ̄ ⲧⲟⲡⲟⲥ · ⲉ ϥ ⲟⲩⲱⲛϩ̄ ⲉⲃⲟⲗ ⲡ ⲙⲁ ⲉⲧⲉⲣⲉ ⲟⲩ ⲙⲏⲏϣⲉ ⲛ̄ ϭⲟⲙ ϩⲓ ⲧⲁⲗϭⲟ ϣⲱⲡⲉ ⲙ̄ⲙⲁⲩ · ⲟⲩ ⲉⲟⲟⲩ ⲙ̄ ⲡ ⲛⲟⲩⲧⲉ ⲡ ⲉⲓⲱⲧ · ⲙⲛ̄ ⲡⲉϥ ⲙⲟⲛⲟⲅⲉⲛⲏⲥ ⲛ̄ ϣⲏⲣⲉ · ⲉⲓ︦ⲥ︦ ⲡⲉ ⲭ︦ⲥ︦ ⲡⲉⲛ ϫⲟⲉⲓⲥ · ⲙⲛ̄ ⲡⲉ ⲡⲛ̄ⲁ ⲉⲧ ⲟⲩⲁⲁⲃ · ⲧⲉⲛⲟⲩ ⲁⲩⲱ ⲛ̄ ⲟⲩ ⲟⲉⲓϣ ⲛⲓⲙ · ϣⲁ ⲛ̄ ⲁⲓⲱⲛ ⲧⲏⲣ ⲟⲩ ⲛ̄ ⲁⲓⲱⲛ ϩⲁⲙⲏⲛ ⲻ:::ⲻ:::
