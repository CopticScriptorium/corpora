0	0	sText1	ⲀⲐⲀⲚⲀⲤⲒⲞⲤ Ⲡ ⲀⲢⲬⲎⲈⲠⲒⲤⲔⲞⲠⲞⲤ Ⲛ̅ ⲢⲀ ⲔⲞⲦⲈ Ⲉ Ϥ ϢⲀϪⲈ ⲈⲦⲂⲈ Ⲡ ⲚⲀ̅ ⲘⲚ̅ Ⲡ ϨⲀⲠ̅ · — ◈ — ◈ — ◈ — ◈ — ◈ Ⲡ ⲕⲟⲥⲙⲟⲥ ⲉⲧ ⲣ̅ ⲡ ⲱⲃϣ̅ ⲙ̅ ⲡ ⲛⲟⲩⲧⲉ ⲛⲉ ⲥⲛⲏⲩ · ⲥⲉ ⲁ ⲙⲁϩⲧⲉ ⲙ̅ⲙⲟ ϥ ϩⲙ̅ ⲡ ϫⲓ ⲛ ϭⲟⲛⲥ̅ ⲉⲧ ϫⲓ ⲉϩⲟⲩⲛ ⲉ ⲛ ⲉⲧ ϩⲓⲧⲟⲩⲱ ⲟⲩ · ⲙⲛ̅ ⲧ ⲙⲛ̅ⲧ ⲁⲡⲁⲛⲑⲣⲟⲡⲟⲥ ⲉⲧ ϫⲓ ⲉϩⲟⲩⲛ ⲉ ⲛ ⲁⲧ ϭⲟⲙ · ⲛ̅ ⲑ ⲉ ⲉⲧ ϥ̅ ϫⲱ ⲙ̅ⲙⲟ ⲥ ⲛ̅ϭⲓ ⲡ ⲁⲡⲟ ⲥⲧⲟⲗⲟⲥ ⲉⲧ ⲟⲩⲁⲁⲃ · ϫⲉ ⲕⲁⲧⲁ ⲑ ⲉ ⲉⲧⲉ ⲙ̅ⲡ ⲟⲩ ⲇⲟⲕⲓ ⲙⲁⲍⲉ ⲙ̅ ⲡ ⲛⲟⲩⲧⲉ ⲉ ⲕⲁⲁ ϥ ⲛⲁ ⲩ ϩⲛ̅ ⲟⲩ ⲥⲟⲟⲩⲧⲛ̅ · ⲁ ⲡ ⲛⲟⲩⲧⲉ ⲧⲁⲁ ⲩ ⲉϩⲣⲁⲓ̈ ⲉ ⲩ ϩⲏⲧ̅ ⲛ̅ ϫⲟⲟⲩⲧ̅ ⲉ ⲩ ⲉⲓ̈ⲣⲉ ⲛ̅ ⲛ ⲉⲧⲉ ⲙⲉ ϣϣⲉ · Ⲉ ⲩ ϫⲏⲕ ⲉⲃⲟⲗ ⲛ̅ ϫⲓ ⲛ ϭⲟⲛⲥ̅ ⲛⲓⲙ · ϩⲓ ⲕⲁⲕⲓⲁ · ϩⲓ ⲡⲟⲛⲏⲣⲓⲁ ϩⲓ ⲙⲁⲓ̈ ⲧⲟ̅ ⲛ̅ ϩⲟⲩⲟ̅ · ⲉ ⲩ ⲙⲉϩ ⲛ̅ ⲗⲁ̅ ϩⲓ ϩⲱⲧⲃ̅ · ϩⲓ ϯ ⲧⲱⲛ ϩⲓ ⲕⲣⲟϥ ⲛ̅ ϩⲏⲧ ⲉ ϥ ϩⲟⲟⲩ ⲛ̅ ⲣⲉϥ ⲕⲁⲥⲕⲥ̅ ⲛ̅ ⲣⲉϥ ⲕⲁⲧⲁⲗⲁⲗⲉⲓ · ⲙ̅ ⲙⲁⲥⲧ̅ ⲛⲟⲩⲧⲉ ⲛ̅ ⲣⲉϥ ϣⲱⲥ · Ⲛ̅ ϫⲁⲥⲓ ϩⲏⲧ̅ ⲛ̅ ⲃⲁⲃⲉ ⲣⲱⲙⲉ ⲛ̅ ⲣⲉϥ ⲕⲱⲧⲉ ⲛ̅ⲥⲁ ⲡ ⲡ ⲉ ⲑ ⲟⲟⲩ · ⲉⲛ ⲥⲉ ⲥⲱⲧⲙ̅ ⲁⲛ ⲛ̅ⲥⲁ ⲛⲉⲩ ⲉⲓⲟⲧⲉ · ⲛ ⲁⲑ ⲏⲧ̅ ⲛ ⲁⲧ ⲛⲁϩⲧⲉ ⲛ̅ ⲟⲩⲁϩ ⲉⲓ̈ⲏⲧ̅ ⲛ̅ ⲁⲧ ⲛⲁ̅ϩⲧⲉ · ⲛ̅ ⲟⲩⲁϩ ⲉⲓ̈ⲏⲧ ⲛ ⲁⲧ ⲛⲁ̅ · ⲛ ⲉⲧⲉⲣⲉ ⲡ ⲛⲟⲩⲧⲉ ⲕⲧⲟ̅ ⲙ̅ⲙⲟ ⲟⲩ ⲉϩⲟⲩⲛ ⲉ ⲩ ⲙⲛⲧ̅ ⲣⲉϥ ϣⲙϣⲉ ⲛⲟⲩⲧⲉ · ϣⲁ ϥ ⲧⲥⲁⲃⲟ ⲟⲩ ⲟⲛ ⲉ ⲧⲣⲉ ⲩ ⲥⲁϩⲱ ⲟⲩ ⲉⲃⲟⲗ ⲛ ⲙ̅ ⲡ ⲉⲑ ⲟⲟⲩ · Ⲁⲩⲱ ⲉ ⲧⲣⲉ ⲩ ϥⲓ ⲡ ⲣⲟⲟⲩϣ ⲙ̅ ⲡ ⲛⲁ̅ ⲉϩⲟⲩⲛ ⲉ ⲡ ⲉⲧ ϩⲓⲧ ϩⲓⲧⲟⲩⲱ ⲟⲩ · Ⲕⲁⲧⲁ ⲑ ⲉ ⲉⲛⲧ ⲁ ⲏⲥⲁⲓ̈ⲁⲥ ϯ ⲥⲃⲱ ⲛⲁ ⲛ ⲉ ϥ ϫⲱ ⲙ̅ⲙⲟ ⲥ ϩⲙ̅ ⲡⲉ ⲡⲣⲟⲥⲟⲡⲟⲛ ⲙ̅ ⲡ ⲛⲟⲩⲧⲉ ϫⲉ ⲁⲗⲱⲧⲛ̅ ϩⲛ̅ ⲛⲉⲧⲛ̅ ⲡⲟⲛⲏⲣⲓⲁ ϫⲓ ⲥⲃⲱ̅ ⲉ ⲣ̅ ⲡ ⲉⲧ ⲛⲁⲛⲟⲩ ϥ · ⲡ ⲛⲟⲙⲟⲥ ⲅⲁⲣ ⲟⲩⲛ̅ⲧⲁ ϥ ϩⲉⲛ ⲟⲩⲉϩ ⲥⲁϩⲛⲉ ⲙ̅ⲙⲁⲩ ⲉ ⲛⲁϣⲱ ⲟⲩ · ⲉ ⲧⲙ̅ ⲡⲗⲁⲡⲧⲉⲓ ⲙ̅ ⲡ ⲉⲧ ϩⲓⲧⲟⲩⲱ ⲛ · ⲟⲩⲛ̅ⲧⲁ ϥ ⲇⲉ ⲟⲛ ⲙ̅ⲙⲁⲩ ⲛ ϩⲉⲛ ⲉⲛⲧⲟⲗⲏ ⲉⲧⲃⲉ ⲧ ⲙⲛ̅ⲧ ⲙⲁⲓ̈ ⲣⲱⲙⲉ · ⲁⲩⲱ ⲉ ⲛⲁ̅ ⲛ̅ ⲛⲉⲛ ⲉⲣⲏⲩ · Ⲉϣⲱⲡⲉ ⲅⲁⲣ ⲉⲣϣⲁⲛ ⲟⲩ ⲣⲱⲙⲉ ⲕⲱ̅ ⲛ̅ⲥⲱ ϥ ⲛ̅ ⲟⲩⲁ̅ ϩⲛ̅ ⲛⲁⲓ̈ · ϥ̅ ⲣⲱϣⲉ ⲁⲛ ⲛ̅ϭⲓ ⲡ ⲕⲉ ⲟⲩⲁ̅ ⲉⲧ ⲁϩⲉ ⲡ ⲣⲱⲙⲉ ⲉⲣⲁⲧ ϥ̅ · ⲟⲩⲇⲉ ⲅⲁⲣ ϥ̅ ϣⲏⲡ̅ ⲁⲛ ⲙ̅ ⲡⲉ ⲙⲧⲟ̅ ⲉⲃⲟⲗ ⲙ̅ ⲡ ⲛⲟⲩⲧⲉ ⲛ̅ϭⲓ ⲡ ⲉⲧ ⲣ̅ ⲡ ⲉⲧ ⲛⲁⲛⲟⲩ ϥ ⲛ̅ ⲛ ⲉⲧ ϣⲁⲁⲧ ⲉⲃⲟⲗ ϩⲛ̅ ϩⲉⲛ ϩⲏⲩ ⲛ̅ϭⲓ ϫⲓ ⲛ ϭⲟⲛⲥ̅ · Ⲉϣⲱⲡⲉ ⲇⲉ ϥ ⲛⲁ ϯ ⲗⲁⲁⲩ ⲁⲛ ⲉⲃⲟⲗ ϩⲛ̅ ⲛ ⲉⲧ ϣⲟⲟⲡ ⲛⲁ ϥ · ⲉⲧⲃⲉ ⲛ ⲉⲧ ⲣ̅ ϫⲓ ⲛ ϭⲟⲛⲥ̅ ⲙⲉⲛ ⲅⲁⲣ ⲁⲩⲱ ⲉ ⲩ ⲉⲡⲓ ⲭⲓⲣⲉ ⲉ ⲧⲁⲗⲉ ⲇⲱⲣⲟⲛ ⲉϩⲣⲁⲓ̈ ⲙ̅ ⲡ ⲛⲟⲩⲧⲉ · Ϥ̅ ⲥⲏϩ ⲅⲁⲣ ϫⲉ ⲟⲩ ϥⲟⲧⲉ ⲙ̅ ⲡ ϫⲟⲉⲓⲥ ⲧⲉ ⲧⲉ ⲑⲩⲥⲓⲁ ⲛ ⲛ̅ ⲁⲥⲉⲃⲏⲥ · ⲉⲧⲃⲉ ⲡ ⲉⲧ ⲟ̅ ϩⲱⲱ ϥ ⲛ̅ ϣⲛⲁ ϣⲁ ϥ ϫⲟⲟ ⲥ ⲉⲧ ⲃⲏⲏⲧ ϥ̅ ϫⲉ ⲡ ⲉⲧ ϣⲧⲁⲙ ⲛ̅ ⲛⲉϥ ⲙⲁⲁϫⲉ ⲉ ⲧⲙ̅ ⲥⲱⲧⲙ̅ ⲉ ⲩ ϩⲏⲕⲉ ⲛ̅ⲧⲟϥ ϩⲱⲱ ϥ ϥ ⲛⲁ ⲉⲡⲓⲕⲁⲗⲉⲓ ⲙ̅ ⲡ ⲛⲟⲩⲧⲉ ⲛ ϥ̅ ⲧⲙ̅ ⲥⲱⲧⲙ̅ ⲉⲣⲟ ϥ · ⲉⲧⲃⲉ ⲡⲁⲓ̈ ⲙ̅ ⲡⲁⲣϩⲟⲓⲙⲓⲁ ⲥⲩⲛ ⲃⲟⲩⲗⲉⲩⲉ ⲛⲁ ⲛ ϫⲉ ⲙⲁⲧⲁⲓ̈ⲉ ⲡ ⲛⲟⲩⲧⲉ ⲉⲃⲟⲗ ϩⲛ̅ ⲛⲉⲕ ϩⲓⲥⲉ ⲙ̅ ⲙⲉ̅ · ⲁⲩⲱ ⲛ ⲅ̅ ϯ ⲛⲁ ϥ ⲛ̅ ⲛ ⲁⲡⲁⲣⲭⲏ ⲉⲃⲟⲗ ϩⲛ̅ ⲛ̅ ⲕⲁⲣⲡⲟⲥ ⲛ̅ ⲧⲉⲕ ⲇⲓⲕⲁⲓⲟⲥⲩⲛⲏ · Ⲉϣϫⲉ ⲕ ⲛⲁ ⲛ̅ ⲇⲱⲣⲟⲛ ⲅⲁⲣ ⲉϩⲟⲩⲛ ⲙ̅ ⲡ ⲛⲟⲩⲧⲉ ⲉ ⲃⲟⲗ ϩⲛ̅ ⲟⲩ ϫⲓ ⲛ ϭⲟⲛⲥ̅ ⲙⲛ̅ ⲟⲩ ⲧⲱⲣⲡ̅ · ϥ̅ ⲥⲟⲧⲡ̅ ⲛ̅ ϩⲟⲩⲟ̅ ⲟⲩⲇⲉ ⲉ ⲧⲙ̅ ⲧⲣⲉ ⲕ ϫⲡⲟ̅ ⲛⲁ ⲕ ⲛ̅ ⲧⲉⲓ̈ ⲕⲧⲏⲥⲓⲥ ⲛ̅ ⲧⲉⲓ̈ ⲙⲓⲛⲉ · ⲟⲩⲇⲉ ⲉ ⲧⲙ̅ ⲧⲁⲗⲉ ⲇⲱⲣⲟⲛ ⲉϩⲣⲁⲓ̈ ⲉⲃⲟⲗ ⲛ̅ϩⲏⲧ̅ ⲥ̅ · ⲕ ⲛⲁ ⲉⲓ̈ⲛⲉ ⲅⲁⲣ ⲉϩⲟⲩⲛ ⲙ̅ ⲡⲉⲕ ⲉⲣⲏⲧ ⲛ ⲟⲩ ⲇⲱⲣⲟⲛ ⲉ ϥ ⲟⲩⲁⲁⲃ · ⲛ̅ ⲑ ⲉ ⲉⲧ ⲥⲏϩ ϫⲉ ⲛ ⲉⲣⲏⲧ̅ ⲛ̅ ⲛ ⲉⲧ ⲥⲟⲩⲧⲱⲛ ϣⲏⲡ ⲛⲁϩⲣⲁ ϥ · Ⲡⲁⲗⲓⲛ ⲟⲛ ⲉϣϫⲉ ⲉ ⲕ ϫⲡⲟ̅ ⲉⲃⲟⲗ ϩⲛ̅ ϩⲉⲛ ϩⲓⲥⲉ ⲛ̅ ⲇⲓⲕⲁⲓⲟⲛ ⲛ ⲅ̅ ⲧⲙ̅ ⲉⲓ̈ⲛⲉ ⲉϩⲟⲩⲛ ⲙ̅ ⲡ ⲛⲟⲩⲧⲉ ⲛ̅ ϩⲉⲛ ⲡⲣⲟⲥⲫⲟⲣⲁ · ⲛⲁⲓ̈ ⲉ ϣⲁⲣⲉ ⲛ̅ ϩⲏⲕⲉ ⲥⲁⲛϣ̅ ⲉⲃⲟⲗ ⲛ̅ ϩⲏⲧ ⲟⲩ · ⲥⲉ ⲛⲁ ⲟⲡ ⲟⲩ ⲉⲣⲟ ⲕ ⲉ ⲩ ⲧⲱⲣⲡ̅ · Ⲕⲁⲧⲁ ⲑ ⲉ ⲉⲧ ϥ̅ ϫⲱ̅ ⲙ̅ⲙⲟ ⲥ ϩⲓⲧⲙ̅ ⲡⲉ ⲡⲣⲟⲫⲏⲧⲏⲥ ⲙⲁⲗⲁⲭⲓⲁⲥ · ϫⲉ ⲛ ⲁⲡⲁⲣⲭⲏ ⲁⲩⲱ ⲛ̅ ⲣⲉ ⲙⲏⲧ̅ ⲥⲉ ⲁⲣⲱ ⲧⲛ̅ · ⲁⲩⲱ ⲡ ⲧⲱⲣⲡ̅ ⲛⲁ ϣⲱⲡⲉ ϩⲛ̅ ⲛⲉⲧⲛ̅ ⲏⲓ̈ : Ϣ̅ϣⲉ ⲅⲁⲣ ⲉⲣⲟ ⲛ ⲧⲉⲛⲟⲩ ⲉ ⲧⲣⲉ ⲛ ⲕⲉⲣⲁ̅ ⲙ̅ ⲡ ⲛⲁ̅ ⲙⲛ̅ ⲡ ϩⲁⲡ̅ : ⲉ ⲧⲣⲉ ⲛ ϫⲡⲟ̅ ⲙⲉⲛ ⲙ̅ ⲡ ϩⲁⲡ̅ ⲉ ⲧⲣⲉ ⲛ ϫⲟ̅ ⲇⲉ ⲉⲃⲟⲗ ϩⲙ̅ ⲡ ⲛⲁ̅ ⲕⲁⲧⲁ ⲡ ⲉⲧ ⲥⲏϩ · ϫⲉ ϩⲁⲣⲉϩ ⲉ ⲡ ⲛⲁ̅ ⲙⲛ̅ ⲡ ϩⲁⲡ̅ · ⲁⲩⲱ ⲛ ⲅ̅ ϩⲛ̅ⲧ ⲕ̅ ⲉϩⲟⲩⲛ ⲉ ⲡⲉⲕ ⲛⲟⲩⲧⲉ ⲛ̅ ⲟⲩⲟⲉⲓϣ ⲛⲓⲙ · ⲉⲣⲉ ⲡ ⲛⲟⲩⲧⲉ ⲅⲁⲣ ⲙⲉ̅ ⲙ̅ ⲡ ⲛⲁ̅ ⲙⲛ̅ ⲡ ϩⲁⲡ̅ · ⲉ ⲧⲣⲉ ϥ ⲑⲛⲟ ϥ ⲉϩⲟⲩⲛ ⲉ ⲡ ϫⲟⲉⲓⲥ ⲛ̅ϭⲓ ⲡ ⲉⲧ ϥⲓ ⲙ̅ ⲡ ⲣⲟⲟⲩϣ ⲙ̅ ⲡ ⲛⲁ̅ · ⲗⲟⲓⲡⲟⲛ ϩⲙ̅ ⲡⲉⲓ̈ ⲙⲁ · ⲧⲉⲛⲟⲩ ⲙⲁⲣⲉ ⲡ ⲟⲩⲁ̅ ⲡ ⲟⲩⲁ̅ ⲉⲝⲉⲧⲁⲍⲉ ⲙ̅ⲙⲟ ϥ · Ⲙⲁⲣⲉ ϥ ϯ ϩⲧⲏ ϥ ⲉ ⲛ ⲉⲧ ϥ̅ ϫⲡⲟ̅ ⲙ̅ⲙⲟ ⲟⲩ ⲛ̅ϭⲓ ⲡ ⲣⲙ̅ ⲙⲁⲟ̅ : ⲛⲁⲓ̈ ⲉⲧ ϥ̅ ⲙⲉⲉⲩⲉ ⲉ ⲛ̅ ⲇⲱⲣⲟⲛ ⲙ̅ ⲡ ⲛⲟⲩⲧⲉ ⲉ ⲃⲟⲗ ⲛ̅ϩⲏⲧ ⲟⲩ · ϫⲉ ⲙⲏⲧⲧⲉⲓ̈ ⲁ ϥ ϫⲓ ⲡ ϩⲏⲕⲉ ⲛ ϭⲟⲛⲥ̅ · ⲙⲏⲧⲧⲉⲓ̈ ⲁ ϥ ⲥⲓⲁⲍⲉ ⲙ̅ ⲡ ϭⲱⲃ ⲉⲣⲟ ϥ · ⲙⲏⲧⲧⲉⲓ̈ ⲁ ϥ ⲡⲗⲉⲟⲛⲉⲕⲧⲉⲓ̈ ⲙ̅ ⲡ ⲉⲧ ϩⲁⲣⲁⲧ ϥ̅ · ⲉ ϥ ⲭⲣⲱ̅ ⲛ ⲟⲩ ⲉⲝⲟⲩ ⲥⲓⲁ · ⲉ ⲡ ⲙⲁ̅ ⲛ ⲟⲩ ⲇⲓⲕⲁⲓⲟⲥⲩⲛⲏ · Ⲥⲉ ⲟⲩⲉϩⲥⲁϩⲛⲉ ⲅⲁⲣ ⲛⲁ ⲛ ⲉ ⲧⲣⲉ ⲛ ϩⲁⲣⲉϩ ⲉ ⲡ ⲇⲓ ⲕⲁⲓⲟⲛ · ⲁⲩⲱ ⲡ ϣⲱϣ ⲉϩⲟⲩⲛ ⲉ ⲛⲉⲛ ⲕⲉ ϩⲙ̅ϩⲁⲗ · ⲉⲃⲟⲗ ⲅⲁⲣ ϫⲉ ⲕ ⲁⲙⲁϩⲧⲉ ⲙ̅ⲡⲣ̅ ⲣ̅ ϫⲓ ⲛ ϭⲟⲛⲥ̅ · ⲟⲩⲇⲉ ⲉⲃⲟⲗ ϫⲉ ⲟⲩⲛ ϣϭⲟⲙ ⲙ̅ⲙⲟ ⲕ ⲙ̅ⲡⲣ̅ ⲡⲗⲉⲟⲛⲉⲕⲧⲉⲓ̈ · ⲁⲗⲗⲁ ⲉⲃⲟⲗ ϫⲉ ⲥⲉ ϣⲟⲟⲡ ⲛⲁ ⲕ ⲛ̅ϭⲓ ⲛⲉ ϩⲃⲏⲩⲉ ⲛ̅ ⲧ ⲉⲝⲟⲩⲥⲓⲁ ⲟⲩⲱⲛϩ̅ ⲉⲃⲟⲗ ⲛ̅ ⲛⲉ ϩⲃⲏⲩⲉ ⲛ ⲧ̅ ⲇⲓⲕⲁⲓⲟⲥⲩⲛⲏ · ⲟⲩ ⲅⲁⲣ ⲡ ⲉⲧⲉ ⲙⲛ̅ ϣ ϭⲟⲙ ⲙ̅ⲙⲟ ⲕ ⲉ ⲁⲁ ϥ · Ⲉ ⲕ ⲛⲁ ϯ ⲛ̅ ⲧ ⲁⲡⲟⲇⲓⲝⲓⲥ ⲛ ⲧ̅ ⲙⲛⲧ̅ ⲥⲧ̅ⲙⲏⲧ̅ ⲙⲛ̅ ⲑ ⲟⲧⲉ ⲉⲧ ϣⲟⲟⲡ ⲛⲁ ⲕ ⲉϩⲟⲩⲛ ⲉ ⲡ ⲛⲟⲩⲧⲉ · ⲁⲗⲗⲁ ϩⲙ̅ ⲡ ⲉⲧ ⲉ ⲩⲛ̅ ϣ ϭⲟⲙ ⲙ̅ⲙⲟ ⲕ ⲉ ⲡⲁⲣⲁⲃⲁ̅ ⲛ̅ϩⲏⲧ ϥ̅ ⲛ ⲅ̅ ⲧⲙ̅ ⲡⲁ ⲣⲁⲃⲁ̅ · ⲉϣϫⲉ ⲕ ⲛⲁ ϥⲓ ⲇⲉ ⲛ̅ ⲛⲉ ϩⲛⲁⲁⲩ ⲛ ⲛ̅ ϩⲏⲕⲉ ⲛ ⲅ̅ ⲧⲁⲁ ⲩ ⲛ ϩⲉⲛ ⲕⲉ ϩⲏⲕⲉ · ⲕ ⲥⲟⲧⲡ̅ ⲛ̅ ϩⲟⲩⲟ̅ ⲉⲙ ⲡⲕ̅ ϩⲁⲣⲡⲁⲍⲉ ⲟⲩⲇⲉ ⲉⲙ ⲡⲕ̅ ϯ · Ⲉⲧⲃⲉ ⲟⲩ ⲉ ⲕ ⲧⲱⲗⲙ̅ ⲛ̅ ⲧⲉⲕ ⲙⲛ̅ⲧ ⲣⲙ̅ ⲙⲁⲟ̅ ⲉ ⲕ ⲉⲓ̈ⲛⲉ ⲉ ϫⲱ ⲥ ⲛ̅ ⲛⲉ ϩⲃⲏⲩⲉ ⲉⲧⲉ ϩⲉⲛ ⲇⲓⲕⲁⲓⲟⲛ ⲁⲛ ⲛⲉ : ⲉⲧⲃⲉ ⲟⲩ ⲉ ⲕ ⲉⲓ̈ⲣⲉ ⲛ̅ ⲧⲉⲕ ⲡⲣⲟⲥⲫⲟⲣⲁ ⲛ̅ ⲃⲟⲧⲉ · ⲉ ⲕ ⲉⲡⲓ̅ⲭⲓⲣⲉ ⲉ ⲧⲁⲗⲟ̅ ⲉϩⲣⲁⲓ̈ ϩⲛ̅ ⲟⲩ ϫⲓ ⲛ ϭⲟⲛⲥ̅ · ϩⲙ̅ ⲡ ⲉⲧ ⲕ̅ ⲙⲉⲉⲩⲉ ⲉ ⲛⲁ̅ ⲛ̅ ⲕⲉ ϩⲏⲕⲉ ⲛ̅ϩⲏⲧ ϥ̅ · ⲛⲁ̅ ⲙ̅ ⲡⲏ̅ ⲉⲧ ⲙ̅ⲙⲁⲩ ⲉⲧ ⲕ̅ ϫⲓ ⲙ̅ⲙⲟ ϥ ⲛ̅ ϭⲟⲛⲥ̅ · ⲭⲣⲱ̅ ⲛ̅ ⲧ ⲙⲛⲧ̅ ⲙⲁⲓ̈ ⲣⲱⲙⲉ ⲉ ϩⲟⲩⲛ ⲉ ⲡⲏ̅ ⲁⲩⲱ ⲛ ⲅ̅ ⲭⲁⲣⲓⲍⲉ ⲙ̅ ⲡⲁⲓ̈ · ⲕ ⲛⲁ ϫⲱⲕ ⲉⲃⲟⲗ ⲡⲉ̅ ⲛ ⲟⲩ ⲛⲁ̅ ⲙⲛ̅ ⲟⲩ ϩⲁⲡ̅ · ⲙ ⲁⲣⲉ ⲡ ⲛⲟⲩⲧⲉ ⲅⲁⲣ ⲕⲟⲓⲛⲱⲛⲉⲓ̈ ⲙⲛ̅ ⲡⲗⲉⲟⲛⲉⲝⲓⲁ · ⲟⲩⲇⲉ ⲡ ⲛⲟⲩⲧⲉ ⲡ ⲕⲟⲓⲛⲱⲛⲟⲥ ⲁⲛ ⲡⲉ ⲛ ⲛ̅ ⲥⲟⲟⲛⲉ ⲛ̅ ⲛ̅ ⲣⲉϥ ⲧⲱⲣⲡ̅ · ⲟⲩⲇⲉ ϩⲱⲥ ⲉ ⲙⲛ̅ ϣ ϭⲟⲙ ⲙ̅ⲙⲟ ϥ ⲁⲛ ⲉ ⲥⲁⲛϣ̅ ⲛ ⲛ̅ ϩⲏⲕⲉ ⲉ ⲁ ϥ ⲕⲁⲁ ⲩ ⲛⲁ ⲛ · ⲁⲗⲗⲁ ⲉ ϥ ϣⲓⲛⲉ ⲛ̅ⲥⲁ ⲟⲩ ⲙⲛⲧ̅ ⲣⲉϥ ϯ ⲕⲁⲣⲡⲟⲥ ⲛ̅ ⲇⲓⲕⲁⲓⲟⲛ · ⲁⲩⲱ ⲙ̅ ⲙⲁⲓ̈ ⲣⲱⲙⲉ ⲉⲃⲟⲗ ϩⲓⲧⲟⲟⲧ ⲛ̅ ⲉⲧⲉ ⲛ ⲛⲟⲃⲣⲉ · ⲁⲩⲱ ⲉ ⲩ ⲡ ⲉⲧ ⲛⲁⲛⲟⲩ ϥ ⲛⲁ ⲛ · ⲙⲁⲣⲉ ⲡ ⲛⲁ̅ ϣⲱⲡⲉ ⲉⲃⲟⲗ ϩⲛ̅ ϫⲓ ⲛ ϭⲟⲛⲥ̅ · ⲟⲩⲇⲉ ⲙⲁⲣⲉ ⲥⲙⲟⲩ ϣⲱⲡⲉ ⲉⲃⲟⲗ ϩⲛ̅ ⲥⲁϩⲟⲩ · ⲟⲩⲇⲉ ⲙⲁⲣⲉ ⲙⲛⲧ̅ ⲣⲉϥ ⲣ̅ ⲡ ⲉⲧ ⲛⲁⲛⲟⲩ ϥ ϣⲱⲡⲉ ⲉⲃⲟⲗ ϩⲛ̅ ϩⲉⲛ ⲣⲙ̅ⲉⲓ̈ⲟⲟⲩⲉ · Ⲡ ⲛⲟⲩⲧⲉ ⲅⲁⲣ ϫⲱ ⲙ̅ⲙⲟ ⲥ ⲉⲣⲉ ⲛ̅ ⲣⲙ̅ⲉⲓ̈ⲟⲟⲩⲉ ⲕⲓⲙ ⲉ ⲣⲟ ϥ ⲛ ⲉⲧ ⲟⲩ ϫⲓ ⲙ̅ⲙⲟ ⲟⲩ ⲛ̅ ϭⲟⲛⲥ̅ ϫⲉ ⲛⲁⲓ̈ ⲛⲉ ϯ ⲙⲟⲥⲧⲉ ⲙ̅ⲙⲟ ⲟⲩ ⲉ ⲧⲉⲧⲛ̅ ⲉⲓ̈ⲣⲉ ⲙ̅ⲙⲟ ⲟⲩ ⲡⲉ ⲛⲉ · ⲧⲉⲧⲛ̅ ϩⲱⲃⲥ̅ ⲙ̅ ⲡⲁ ⲑⲩⲥⲓⲁⲥⲧⲏⲣⲓⲟⲛ · ⲉⲛ̅ ϩⲉⲛ ⲣⲙ̅ⲉⲓ̈ⲟⲟⲩⲉ ⲙⲛ̅ ⲟⲩ ⲣⲓⲙⲉ · ⲙⲛ̅ ⲟⲩ ⲁϣ ⲁϩⲟⲙ ⲉⲃⲟⲗ ϩⲛ̅ ϩⲉⲛ ϩⲓⲥⲉ · ϩⲉⲛ ⲙⲛⲧ̅ ϣⲟⲩϣⲉ̅ ⲛⲉ ⲛⲉⲓ̈ ϩⲃⲏⲩⲉ ⲛ̅ ⲧⲉⲓ̈ ⲙⲓⲛⲉ · ϩⲉⲛ ⲕⲉⲛⲟⲇⲟⲝⲓⲁ ⲛⲉ · Ⲁⲩⲱ ⲉ ⲩ ϣⲟⲟⲡ ⲉⲧⲃⲉ ⲡ ⲧⲁⲓ̈ⲟ ⲛ ⲛ̅ ⲣⲱⲙⲉ · ⲉ ⲩ ϣⲟⲟⲡ ⲁⲛ ⲉⲧⲃⲉ ⲡ ⲧⲁⲓ̈ⲟ ⲡⲉ ⲉⲃⲟⲗ ϩⲓⲧⲙ̅ ⲡ ⲛⲟⲩⲧⲉ · ⲉⲧⲃⲉ ⲡⲁⲓ ⲕⲁⲗⲱⲥ ⲁ ϥ ϫⲟⲟ ⲥ ⲛ̅ϭⲉ ⲡ ϫⲟⲉⲓⲥ ϫⲉ ⲙ̅ⲡⲣ̅ ⲉⲓ̈ⲣⲉ ϫⲉⲕⲁⲥ ⲉⲣⲉ ⲛ̅ ⲣⲱⲙⲉ ⲛⲁⲩ ⲉⲣⲱ ⲧⲛ̅ · Ⲉϣⲱⲡⲉ ⲇⲉ ⲉ ⲕ ⲛⲁ ⲉⲓ̈ⲣⲉ ⲛ̅ ⲧⲉⲕ ⲙⲛ̅ⲧ ⲛⲁ̅ ϩⲱⲥ ⲉ ⲡ ⲛⲟⲩⲧⲉ ⲡ ⲉⲧ ⲉⲓ̈ⲙⲉ ⲉⲣⲟ ⲥ ⲕ ⲛⲁ ϩⲁⲣⲉϩ ⲉⲣⲟ ⲕ ⲉ ⲧⲙ̅ ⲁⲁ ⲥ ⲉⲃⲟⲗ ϩⲛ̅ ⲟⲩ ⲙⲛ̅ⲧ ⲙⲁⲓ ⲧⲟ̅ ⲛ̅ ϩⲟⲩⲟ · ⲉ ⲕ ⲥⲟⲟⲩⲛ ϫⲉ ⲕ ⲉⲩⲫⲣⲁⲛⲉ ⲁⲛ ⲙ̅ ⲡ ⲛⲟⲩⲧⲉ · ⲛ̅ ⲧⲉⲓ̈ ϩⲉ · ⲡⲁⲓ̈ ⲉⲧ ϭⲱϣⲧ̅ ⲉϫⲱ ⲛ ⲙⲁⲣ ⲛ̅ ⲉⲓ̈ⲣⲉ ⲛ ⲟⲩ ⲙⲛⲧ̅ ⲛⲁ̅ ⲛ̅ ⲧⲉⲓ̈ ϩⲉ ϫⲉⲕⲁⲥ ⲉⲛ ⲁ ϫⲓ ⲉ ⲃⲟⲗ ϩⲓⲧⲙ̅ ⲡ ⲛⲟⲩⲧⲉ ⲙ̅ ⲡⲉⲥ ⲧⲟⲩⲉⲓ̈ⲟ̅ · Ⲉ ϣⲁⲣⲉ ⲡ ⲛⲟⲩⲧⲉ ⲇⲉ ϯ ⲛ̅ ⲛⲁⲓ̈ ⲉⲧ ⲙ̅ⲙⲁⲩ ⲉⲧ ϥ̅ ⲧⲁⲓ̈ⲟ̅ ⲙ̅ⲙⲟ ⲟⲩ ⲛ̅ ⲛⲉϥ ⲁⲅⲁⲑⲟⲛ · ⲙⲉ ϥ ⲧⲁⲓ̈ⲉ ⲗⲁⲁⲩ ⲇⲉ ⲙ̅ ⲡⲗⲉⲟⲛⲉⲕⲧⲏⲥ · ⲥⲧⲟ̅ ⲛⲁ ⲕ ⲁⲛ ⲉ ⲧⲁⲗⲉ ⲇⲱⲣⲟⲛ ⲉϩⲣⲁⲓ̈ ⲙ̅ ⲡ ⲛⲟⲩⲧⲉ · ⲉⲕϣⲁⲛ ⲗⲩⲡⲉⲓ̈ ⲙ̅ ⲡⲉⲕ ⲥⲟⲛ · ⲡⲉϫⲁ ϥ ϫⲉ ⲉⲕϣⲁⲛ ⲉⲓ̈ ⲉ ⲧⲁⲗⲉ ⲇⲱⲣⲟⲛ ⲉϫⲙ̅ ⲡⲉ ⲑⲩⲥⲓⲁⲥⲧⲏⲣⲓⲟⲛ ⲛ ⲅ̅ ⲣ̅ ⲡ ⲙⲉⲉⲩⲉ ⲙ̅ ⲡ ⲙⲁ̅ ⲉⲧ ⲙ̅ⲙⲁⲩ ϫⲉ ⲟⲩⲛⲧⲉ ⲡⲉⲕ ⲥⲟⲛ ⲟⲩ ϩⲱⲃ ⲉⲣⲟ ⲕ · Ⲃⲱⲕ ⲛ̅ ϣⲟⲣⲡ̅ ⲛ ⲅ̅ ϩⲱⲧⲡ̅ ⲙⲛ̅ ⲡⲉⲕ ⲥⲟⲛ ⲧⲟⲧⲉ ⲛ ⲕ̅ ⲉⲓ̈ ⲛ ⲅ̅ ⲧⲁⲗⲟ ⲉϩⲣⲁⲓ̈ ⲙ̅ ⲡⲉⲕ ⲇⲱⲣⲟⲛ · ⲁⲣⲓ ⲡ ⲙⲉⲉⲩⲉ ⲟⲩⲛ ⲛ̅ ⲍⲁⲭⲁⲓⲟⲥ ⲡ ⲧⲉⲗⲱⲛⲏⲥ ⲡⲁⲓ̈ ⲉⲛⲧ ⲁ ϥ ⲧⲟϣ ϥ̅ ⲉ ϯ ⲙ̅ ⲡ ⲉ ⲛⲧ ⲁ ϥ ϩⲟⲩⲗⲁ̅ ⲉⲣⲟ ϥ ⲛ ϥ̅ⲧⲟⲩ ⲕⲱⲃ · ⲛ ⲧⲉⲓ̈ ϩⲉ ⲁ ϥ ⲡⲱϣ ⲉϫⲛ̅ ⲛ̅ ϩⲏⲕⲉ ⲛ̅ ⲛⲉϥ ϩⲩⲡⲁⲣⲭⲟⲛⲧⲁ · Ⲛⲉ ϥ ⲥⲟⲟⲩⲛ ⲅⲁⲣ ϫⲉ ϥ ⲟⲩⲱϣ ⲉ ϣⲱⲡ ⲉⲣⲟ ϥ ⲙ̅ ⲡⲉ ⲭ̅ⲥ̅ · ⲁⲩⲱ ⲙⲁⲣⲉ ⲡⲉ ⲭ̅ⲥ̅ ϣⲱⲡ ⲉⲣⲟ ϥ ⲛ̅ ⲕⲉ ϩⲉ̅ ⲛ̅ ⲛ ⲉⲧ ϯ ⲁⲛ ⲉⲧ ⲣⲟⲟⲩⲧ̅ ⲉϩⲟⲩⲛ ⲉ ⲛ ϩⲏⲕⲉ · ⲉⲙⲏⲧⲧⲉⲓ̈ ⲛ̅ ⲥⲉ ⲃⲱⲗ ⲉⲃⲟⲗ ⲛ̅ ⲧ ⲙⲛ̅ⲧ ⲙⲁⲓ̈ ⲧⲟ̅ ⲛ̅ ϩⲟⲩⲟ · ⲛ ⲉⲛⲧ ⲁ ⲩ ϫⲓⲧ ⲟⲩ ⲛ̅ ϭⲟⲛⲥ̅ · ⲁⲩⲱ ⲛ̅ ⲧⲉⲓ̈ ϩⲉ ⲁ ⲡ ϫⲟⲉⲓⲥ ϣⲱⲡ ⲉⲣⲟ ϥ · ⲙ̅ ⲡ ⲥⲟⲟⲩⲧⲛ̅ ⲛ̅ ⲍⲁⲭⲁⲓⲟⲥ · Ⲁⲩⲱ ⲁ ϥ ϫⲟⲟ ⲥ ϫⲉ ⲁ ⲩ ⲟⲩϫⲁⲓ̈ ϣⲱⲡⲉ ϩⲙ̅ ⲡⲉⲓ̈ ⲏⲓ̈ ⲙ̅ ⲡ ⲟⲟⲩ · ⲁⲩⲱ ⲛⲁⲓ̈ ⲁ ⲛ ϫⲟⲟ ⲩ ⲛⲁϩⲣⲛ̅ ⲛ ⲉⲧ ⲣ̅ ⲙⲛⲧ̅ ⲛⲁ̅ · ⲉ ⲩ ϥⲓ ⲇⲉ ⲁⲛ ⲙ̅ ⲡ ⲣⲟⲟⲩϣ ⲛ̅ ⲟⲩ ϣⲱϣ ⲙⲛ̅ ⲟⲩ ⲇⲓⲕⲁⲓⲟⲛ : ⲧⲛ̅ ⲛⲁ ⲧⲛ̅ ⲛⲁ ϣⲁϫⲉ ⲇⲉ ⲟⲛ ⲛ̅ⲛⲁϩⲣⲙ̅ ⲡ ⲉⲧ ⲣⲟⲉⲓⲥ ⲙⲉⲛ ⲉⲣⲟ ϥ ⲉ ⲣ ϫⲓ ⲛ ϭⲟⲛⲥ̅ · ⲉ ϥ ⲁⲙⲉⲗⲉⲓ ⲇⲉ ⲉ ⲛⲁ̅ · ϫⲉ ⲟⲩ ϣⲏⲛ ⲛ ⲁⲧ ⲕⲁⲣⲡⲟⲥ ϣⲁ ⲩ ϣⲁⲁⲧ ϥ̅ ⲛ̅ ⲥⲉ ⲛⲟϫ ϥ̅ ⲉ ⲡ ⲕⲱϩⲧ̅ · Ⲁⲩⲱ ⲙⲁⲣⲉ ⲡⲉⲓ̈ ϣⲏⲛ ⲛ̅ ⲧⲉⲓ̈ ⲙⲓⲛⲉ ⲣ̅ ⲁⲛⲁ ϥ ⲉⲛⲉϩ ⲙ̅ ⲡ ⲟⲩⲟⲉⲓ̈ⲉ ⲉⲧ ⲏⲡ̅ ⲉ ⲧⲡⲉ̅ · ⲡⲁⲓ̈ ⲉⲧ ϫⲱ ⲙ̅ⲙⲟ ⲥ ϫⲉ ⲁ ⲓ̈ ⲉⲓ̈ ⲉ ⲓ̈ ϣⲓⲛⲉ ⲛ̅ⲥⲁ ⲕⲁⲣⲡⲟⲥ ⲛ̅ ⲧⲉⲓ̈ ⲃⲱ̅ ⲛ̅ ⲕⲛ̅ⲧⲉ · ⲁⲩⲱ ⲙ̅ⲡⲉⲓ̈ ⲉⲓ̈ ϩⲉ ⲉ ⲟⲩⲟⲛ · ⲁ ϥ ⲟⲩⲉϩ ⲥⲁϩⲛⲉ ⲉ ϣⲁⲁⲧ ⲥ̅ ϫⲉⲕⲁⲥ ⲉⲛⲉ ⲥ ⲟⲩⲱⲥϥ̅ ⲙ̅ ⲡ ⲕⲉ ⲕⲁϩ · Ϣⲁ ⲩ ϭⲛ̅ ⲁⲣⲓⲕⲉ ⲇⲉ ⲟⲛ ⲉ ⲡ ⲉⲧⲉ ⲙ̅ⲡ ϥ̅ ϯ ⲧⲉⲟⲩⲱ̅ ⲛ ⲛ̅ ϩⲏⲕⲉ ⲛⲁ ⲩ · ⲁⲩⲱ ϣⲁⲣⲉ ⲟⲩ ⲁⲡⲓⲗⲏ ϣⲱⲡⲉ ⲉⲧⲃⲉ ⲡⲁⲓ̈ ⲛ̅ ϯ ⲙⲓⲛⲉ · ⲡⲉϫⲁ ϥ ϫⲉ ⲡ ⲉⲧ ⲱⲃϣ̅ ⲙ̅ⲙⲟ ϥ ⲉ ⲧⲙ̅ ϯ ϯⲧⲉⲟⲩⲱ̅ ⲙ̅ ⲡ ϩⲏⲕⲉ ⲛ ⲁ ⲏ ⲡⲁⲓ̈ ϥ ⲛⲁ ⲱϣ ⲉϩⲣⲁⲓ̈ ⲉ ⲡ ⲛⲟⲩⲧⲉ ⲛ ϥ̅ ⲧⲙ̅ ⲥⲱ ⲧⲙ̅ ⲉⲣⲟ ϥ · ⲡⲉϫⲁ ϥ ⲛ̅ϭⲓ ⲡ ⲛⲟⲩⲧⲉ ϫⲉ ⲁⲛⲅ̅ ⲟⲩ ⲛⲁⲏⲧ̅ ⲅⲁⲣ · Ⲟⲩ ϩⲟⲧⲉ ⲅⲁⲣ ⲁⲩⲱ ⲟⲩ ϩⲱⲃ ⲡⲉ ⲡⲁⲣⲁ ⲡ ⲛⲟⲙⲟⲥ ⲡⲉ ⲉ ⲧⲣⲉ ⲕ ⲕⲟⲧ ⲕ̅ ⲉ ⲥⲣⲓⲧ̅ ⲙ̅ ⲡⲉⲕ ⲱϩⲥ̅ · ⲁⲩⲱ ⲡⲉⲕ ⲙⲁ̅ ⲛ ⲉⲗⲟⲟⲗⲉ ⲉ ⲧⲣⲉ ⲕ ⲕⲟⲧ ⲕ̅ ⲉ ϫⲟⲟⲗ ⲉϥ ⲛ̅ ⲕⲉ ⲥⲟⲡ̅ · ⲁⲩⲱ ⲡⲉⲕ ⲙⲁ̅ ⲛ̅ ϫⲟⲉⲓⲧ̅ ⲉ ⲥⲣⲁⲧ ϥ̅ ⲛ̅ ⲕⲉ ⲥⲟⲡ̅ · ⲉⲃⲟⲗ ϫⲉ ϣϣⲉ ⲉ ⲕⲁ ⲛⲁⲓ̈ ⲛ ⲛ̅ ϩⲏⲕⲉ · ⲉϣϫⲉ ⲁ ⲩ ⲟⲩⲉϩ ⲥⲁϩⲛⲉ ⲇⲉ ⲛ̅ ⲛⲁⲓ̈ · ⲛ̅ ⲛ ⲉⲧ ϩⲙ̅ ⲡ ⲛⲟⲙⲟⲥ · ⲟⲩ ⲡ ⲉⲧ ⲛ̅ ⲛⲁ ϫⲟⲟ ϥ ⲉⲧⲃⲉ ⲛ ⲉⲧ ϩⲙ̅ ⲡⲉ ⲭ̅ⲥ̅ · Ⲛⲁⲓ̈ ⲉⲧⲉⲣⲉ ⲡ ϫⲟⲉⲓⲥ ϫⲱ ⲙ̅ⲙⲟ ⲥ ⲛⲁ ⲩ ϫⲉ ⲉ ⲥ ⲧⲙ̅ ⲣ̅ ϩⲟⲩⲟ̅ ⲛ̅ϭⲓ ⲧⲉⲧⲛ̅ ⲇⲓⲕⲁⲓⲟⲥⲩⲛⲏ ⲛ̅ ϩⲟⲩⲉ ⲉ ⲧⲁ ⲛⲉ ⲕⲣⲁ ⲙⲁⲧⲉⲩⲥ ⲙⲛ̅ ⲛⲉ ⲫⲁⲣⲓⲥⲥⲁⲓⲟⲥ · ⲛ ⲉⲧⲛ̅ ⲃⲱⲕ ⲉϩⲟⲩⲛ ⲉ ⲧ ⲙⲛⲧ̅ ⲉⲣⲟ̅ ⲛ ⲙ̅ ⲡⲏⲩⲉ · ⲉⲧⲃⲉ ⲡⲁⲓ̈ ⲟⲩ ⲙⲟⲛⲟⲛ ⲉⲃⲟⲗ ϩⲛ̅ ⲛ̅ ⲥⲱϣⲉ ⲙⲛ̅ ⲛ ⲉⲧ ⲛⲏⲩ ⲛⲁ ⲛ ⲉϩⲟⲩⲛ ⲉⲃⲟⲗ · ⲁⲗⲗⲁ ⲉⲃⲟⲗ ϩⲙ̅ ⲡ ⲕⲉ ϩⲱⲃ ⲛ̅ ⲛⲉⲛ ϭⲓϫ · Ϥ ϯ ⲥⲃⲱ̅ ⲛⲁ ⲛ ⲛ̅ϭⲓ ⲡ ⲁⲡⲟⲥⲧⲟⲗⲟⲥ ⲉ ⲧⲣⲉ ⲛ ϯ ⲛ̅ ⲛ ⲉⲧ ⲉ ⲙⲛ̅ⲧⲁ ⲩ · ⲡⲉϫⲁ ϥ ϫⲉ ⲉ ⲧⲉⲧⲛ̅ ϭⲓ ϫⲉ ⲛ ⲁⲅⲁⲑⲟⲛ ϫⲉ ⲕⲁⲥ ⲉ ⲧⲉⲧⲛ ⲁϩⲉ ⲉ ⲑ ⲉ ⲉ ϯ ⲙ̅ ⲡ ⲉⲧ ϣⲁⲁⲧ̅ · ⲡ ⲉⲧ ⲟⲩⲱϣ ⲇⲉ ⲉ ⲟⲩⲁϩ ϥ̅ ⲛ̅ⲥⲁ ⲡ ⲥⲱⲧⲏⲣ · ⲁ ⲡ ϫⲟⲉⲓⲥ ⲧⲟⲩⲛ ⲉⲓ̈ⲁⲧ ϥ̅ ⲉ ⲃⲟⲗ · ⲉ ⲧⲣⲉ ϥ ϯ ⲉⲃⲟⲗ ϩⲛ̅ ⲧⲉϥ ⲕⲉ ⲟⲩⲥⲓⲁ ⲧⲏⲣ ⲥ̅ ⲉ ⲩ ⲡ ⲉⲧ ⲛⲁⲛⲟⲩ ϥ ⲛ ⲛ̅ ϩⲏⲕⲉ · ⲁⲩⲱ ⲛ̅ ⲧⲉⲓ̈ ϩⲉ ⲛ ϥ̅ ⲟⲩⲁϩ ϥ̅ ⲛ̅ⲥⲱ ϥ · Ⲛ ⲉⲛⲧ ⲁ ⲩ ⲟⲩⲁϩ ⲟⲩ ⲇⲉ ⲛ̅ⲥⲱ ϥ ⲙⲛ̅ ⲛ̅ ⲧⲉⲗⲓⲟⲥ ⲉ ⲁ ⲩ ϫⲱⲕ ⲉⲃⲟⲗ ⲙ̅ ⲡ ⲟⲩⲣⲟⲧ̅ ⲉⲧ ⲛⲁϣⲱ ϥ · ⲁⲩⲱ ⲛ̅ ⲧⲉⲗⲓⲟⲥ ⲛ ⲙ ⲙⲛⲧ̅ ⲛⲁ̅ · Ϥ̅ ⲟⲩⲉϩ ⲥⲁϩⲛⲉ ⲛⲁ ⲩ ϫⲉⲕⲁⲥ ⲉⲩⲉ ϫⲱⲕ ⲉⲃⲟⲗ ⲛ ⲧ̅ ⲗⲓ ⲧⲟⲩⲣⲅⲓⲁ ⲧⲉ ⲉⲃⲟⲗ ϩⲓⲧⲛ̅ ⲛⲉ ⲭⲣⲏⲙⲁ̅ ⲉⲩⲉ ⲡⲱⲱⲛⲉ ⲉ ϩⲟⲩⲛ ⲉ ⲧ ⲗⲓⲧⲟⲩⲣⲅⲓⲁ̅ ⲧⲉ ⲉⲃⲟⲗ ϩⲙ̅ ⲡ ⲗⲟⲅⲟⲥ ⲙⲛ̅ ⲡⲉ ⲡⲛⲁ̅ ⲡ ⲕⲉ ⲥⲉⲉⲡⲉ ϥ̅ ⲟⲩⲉϩ ⲥⲁϩⲛⲉ ⲛⲁ ⲩ ⲉ ⲧⲣⲉ ⲩ ⲉⲓ̈ⲣⲉ ⲛ̅ ϩⲉⲛ ⲙⲛⲧ̅ ⲣⲉϥ ϯ ⲙⲛ̅ ϩⲉⲛ ⲕⲟⲓⲛⲱⲛⲓⲁ ⲉ ⲩ ⲙⲏⲛ̅ ⲉⲃⲟⲗ ϩⲛ̅ ⲛ ⲉⲧⲉ ⲩⲛ̅ⲧⲁ ⲩ ⲥⲟⲩ · ϫⲉⲕⲁⲥ ϩⲓⲧⲛ̅ ⲛⲁⲓ̈ ⲉⲩⲉ ϩⲉ ⲉⲣⲟ ⲟⲩ ⲉ ⲩ ⲧⲟⲛⲧⲛ̅ ⲙ̅ⲙⲟ ⲟⲩ ⲉ ⲧ ⲙⲛⲧ̅ ⲙⲁⲓ̈ ⲣⲱⲙⲉ ⲙ̅ ⲡ ⲛⲟⲩⲧⲉ ⲉ ⲩ ⲛⲁ̅ · ⲁⲩⲱ ⲉ ⲩ ϯ · ⲁⲩⲱ ⲉ ⲩ ⲭⲁⲣⲓⲍⲉ · ⲡⲉϫⲁ ϥ ⲅⲁⲣ ϫⲉ ϯ ⲧⲁⲣ ⲟⲩ ϯ ⲛⲏ ⲧⲛ̅ · ϣⲱⲡⲉ ⲛ̅ ⲭⲣⲏⲥⲧⲟⲥ ⲧⲁⲣ ⲟⲩ ⲣ̅ ⲭⲣⲏⲥ ⲧⲟⲥ ⲉⲣⲱ ⲧⲛ̅ · Ϩⲓⲧⲛ̅ ⲛⲁⲓ̈ ⲇⲉ ⲟⲛ ⲛ̅ⲧ ⲁ ϥ ⲉⲣⲏⲧ̅ ⲛⲁ ⲩ ⲛ ⲧ̅ ⲕⲟⲓ ⲛⲱⲛⲓⲁ ⲉⲧ ϣⲟⲟⲡ ϣⲁⲁⲣⲟ ϥ · ⲛⲁⲓ̈ ⲅⲁⲣ ⲛ ⲉⲧ ⲁϩⲉ ⲣⲁⲧ ⲟⲩ ⲛ̅ⲥⲁ ⲟⲩⲛⲁⲙ ⲙ̅ ⲡ ϫⲟⲉⲓⲥ · ⲛⲁⲓ̈ ⲉⲛⲧ ϥ ϫⲟⲟ ⲥ ⲛⲁ ⲩ ⲉϥϣⲁⲛ ⲉⲓ̈ ⲛ̅ϭⲓ ⲡ ⲣ̅ⲣⲟ̅ ϫⲉ ⲁⲙⲏⲉⲓⲛ ⲛ ⲉⲧ ⲥⲙⲁⲁⲧ̅ ⲛ̅ⲧⲉ ⲡⲁ ⲉⲓ̈ⲱⲧ̅ ⲛ̅ ⲧⲉⲧⲛ̅ ⲕⲗⲏⲣⲟⲛⲟⲙⲉⲓ ⲛ̅ ⲧ ⲙⲛⲧ̅ ⲉⲣⲟ̅ ⲉⲛⲧ ⲁ ⲩ ⲥⲃ̅ ⲧⲱⲧ ⲥ̅ ⲛⲏ ⲧⲛ̅ ϫⲓⲛ ⲛ̅ ⲧ̅ ⲕⲁⲧⲁⲃⲟⲗⲏ ⲙ̅ ⲡ ⲕⲟⲥⲙⲟⲥ · Ⲁ ⲓ̈ ϩⲕⲟ̅ ⲅⲁⲣ ⲁ ⲧⲉⲧⲛ̅ ⲧⲙⲟ ⲓ̈ · Ⲁ ⲓ̈ ⲉⲓ̈ⲃⲉ ⲁ ⲧⲉⲧⲛ̅ ⲧⲥⲟ ⲓ̈ · ⲉ ⲛⲉ ⲓ̈ ⲟ̅ ⲛ̅ ϣⲙ̅ⲙⲟ̅ · ⲁ ⲧⲉⲧⲛ̅ ϣⲟⲡ ⲧ̅ · ⲉⲣⲱ ⲧⲛ̅ · ⲉ ⲓ̈ ⲕⲏⲕ ⲁϩⲏⲩ ⲁ ⲧⲉⲧⲛ̅ ϯ ϩⲓⲱⲱ ⲧ̅ · Ⲉ ⲓ ϣⲱⲛⲉ ⲛⲉ ⲡⲉ ⲁ ⲧⲉⲧⲛ̅ ϭⲙ̅ ⲡⲁ ϣⲓⲛⲉ · ⲛⲉ ⲓ̈ ϩⲙ̅ ⲡⲉ ϣⲧⲉⲕⲟ̅ · ⲁ ⲧⲉⲧⲛ̅ ⲉⲓ̈ ϣⲁⲁⲣⲟ ⲓ̈ : Ⲛⲧⲉⲣ ⲟⲩ ⲣ̅ ϣⲡⲏⲣⲉ ⲇⲉ ⲛ̅ϭⲓ ⲛ̅ ⲇⲓⲕⲁⲓⲟⲥ · ⲁⲩⲱ ⲁ ⲩ ϫⲟⲟ ⲥ ϫⲉ ⲡ ϫⲟⲉⲓⲥ ⲛ̅ⲧ ⲁ ⲛ ⲣ̅ ⲛⲁⲓ̈ ⲛⲁ ⲕ ⲛ ⲁϣ ⲛ ⲟⲩⲟⲉⲓϣ · Ϥ ⲛⲁ ϫⲟⲟ ⲥ ⲛⲁ ⲩ ϫⲉ ϩⲁⲙⲏⲛ ϯ ϫⲱ ⲙ̅ⲙⲟ ⲥ ⲛⲏ ⲧⲛ̅ ϫⲉ ⲉ ⲫ ⲟⲥⲟⲛ ⲁ ⲧⲉⲧⲛ̅ ⲁⲁ ⲥ ⲛ̅ ⲟⲩⲁ̅ ⲛⲉⲓ̈ ⲕⲟⲩⲓ̈ ⲉⲧ ⲥⲟⲃⲕ̅ · ⲁⲛⲟⲕ ⲡ ⲉⲛⲧ ⲁ ⲧⲉⲧⲛ̅ ⲁⲁ ⲥ ⲛⲁ ⲓ̈ · ⲡ ⲟⲩⲣⲟⲧ ⲅⲁⲣ ⲉϩⲟⲩⲛ ⲉ ⲛ ⲉⲧ ⲟⲩⲁⲁⲃ ⲟⲩ ⲙⲛⲧ̅ ⲉⲩⲥⲉⲃⲏⲥ ⲧⲉ ⲉϩⲟⲩⲛ ⲉ ⲡⲉ ⲭ̅ⲥ̅ · ⲁⲩⲱ ⲡⲉⲓ̅ ⲣⲟⲟⲩⲧ̅ ⲉϩⲟⲩⲛ ⲉ ⲛⲁ ⲡⲉ ⲭ̅ⲥ̅ · ϣⲁ ⲩ ϩⲉ̅ ⲉ ⲣⲟ ϥ ⲛ̅ ϩⲩⲡⲉⲣⲉⲧⲏⲥ ⲙ̅ ⲡⲉ ⲭ̅ⲥ̅ · Ⲟⲩ ⲙⲟⲛⲟⲛ ϫⲉ ⲟⲩⲛ̅ⲧ ϥ̅ ⲟⲩ ⲛⲟϭ ⲙ̅ⲙⲁⲩ · ⲁⲗⲗⲁ ⲉϣϫⲉ ⲟⲩ ⲕⲟⲩⲓ̈ ⲟⲛ ⲡⲉ ⲡ ⲉⲧⲉ ⲩⲛ̅ⲧⲁ ϥ ϥ̅ · ⲡⲁⲓ̈ ⲛ ϥ̅ ⲧⲁⲗⲟ ϥ ⲉϩⲣⲁⲓ̈ · Ⲁⲩⲱ ⲉϥϣⲁⲛ ⲧⲥⲟ̅ ⲛ ⲟⲩ ⲙⲁⲑⲏⲧⲏⲥ ⲛ̅ ⲟⲩ ϫⲱ̅ ⲙ̅ ⲙⲟⲩ ⲛ ⲱⲣϣ̅ ⲙ̅ⲙⲁⲧⲉ ⲉ ⲡ ⲣⲁⲛ ⲛ ⲟⲩ ⲙⲁⲑⲏⲧⲏⲥ ϩⲁⲙⲏⲛ ϯ ϫⲱ ⲙ̅ⲙⲟ ⲥ ⲛⲏ ⲧⲛ̅ ϫⲉ ⲛⲉ ϥ ⲥⲱⲣⲙ̅ ⲛ̅ϭⲓ ⲡⲉϥ ⲃⲉⲕⲉ · ϥ̅ ϯ ⲛⲁ ⲕ ⲱ ⲡ ⲣⲙ̅ ⲙⲁⲟ ⲛ ⲟⲩ ⲡⲣⲟⲫⲁⲥⲓⲥ ⲙ̅ ⲙⲛⲧ̅ ⲣⲙϩⲉ ⲙ̅ ⲙⲉ · Ⲉ ⲃⲟⲗ ⲅⲁⲣ ϩⲓⲧⲛ̅ ⲛⲁⲓ̈ ⲉ ⲩ ⲛⲁ ϩⲉ ⲉⲣⲟ ⲕ ⲛ̅ ϣⲃⲣ̅ ⲣ̅ ϩⲱⲃ ⲙ̅ ⲡ ⲛⲟⲩⲧⲉ ⲉ ⲕ ⲥⲁⲛϣ̅ ⲛ ⲙ̅ ⲙⲁⲧⲟⲓ̈ ⲙ̅ ⲡⲉ ⲭ̅ⲥ̅ : ⲁⲩⲱ ⲉ ⲕ ⲥⲁⲛϣ̅ ⲙ̅ⲙⲟ ⲟⲩ ⲉ ϩⲛⲁ ⲕ ⲉ ⲩ ⲁⲛⲁⲅⲕⲁⲍⲉ ⲙ̅ⲙⲟ ⲕ ⲁⲛ · ⲡ ⲣ̅ⲣⲟ̅ ⲇⲉ ⲛ ⲧ̅ ⲡⲉ ⲙⲉ ϥ ⲁⲛⲁⲅⲕⲁⲍⲉ ⲟⲩⲇⲉ ⲙⲉ ϥ ϣⲉⲧ ⲧⲉⲗⲟⲥ · ⲁⲗⲗⲁ ϣⲁ ϥ ϣⲱⲡ ⲉⲣⲟ ϥ ⲛ ⲛ̅ ⲣⲉϥ ϯ ⲉⲧ ⲣⲟⲟⲩⲧ̅ ϫⲉⲕⲁⲥ ⲉ ⲩ ϯ ⲉⲩⲉ ϫⲓ · ⲁⲩⲱ ⲉ ⲩ ⲧⲓⲙⲁ ϫⲉⲕⲁⲥ ⲉⲩⲉ ⲧⲓⲙⲁ ⲙ̅ⲙⲟ ⲟⲩ · Ⲁⲩⲱ ⲉ ⲩ ⲕⲟⲓⲛⲱⲛⲉⲓ ⲙⲛ̅ ⲛ̅ ϩⲏⲕⲉ ϩⲛ̅ ⲛⲉ ⲡⲣⲟⲥ ⲟⲩⲟⲉⲓϣ ϫⲉ ⲉⲩⲉ ⲧⲁϩⲙ ⲟⲩ ⲉϩⲟⲩⲛ ⲉ ⲧ ⲕⲟⲓⲛⲱⲛⲓⲁ ⲛ ⲛ̅ ϣⲁ ⲉⲛⲉϩ · ⲛⲁⲓ̈ ⲙⲁⲣ ⲛ ⲣ̅ ⲡⲉⲩ ⲙⲉⲉⲩⲉ ⲛ̅ ϣⲁ ⲉⲛⲉϩ · ⲛ̅ ⲟⲩⲟⲉⲓϣ ⲛⲓⲙ · Ⲁⲩⲱ ⲙⲁⲣ ⲟⲩ ϣⲱⲡⲉ ⲙ̅ ⲡⲉ ⲙⲧⲟ̅ ⲉⲃⲟⲗ ⲛ̅ ⲛⲉⲛ ⲃⲁⲗ · ⲛ ⲥⲉ ϣⲱⲡⲉ ϩⲛ̅ ⲧⲉⲛ ⲯⲩⲭⲏ ϫⲉⲕⲁⲥ ⲉⲣϣⲁⲛ_ⲁⲛⲟⲛ ϩⲉ ⲉ ⲡⲉ ⲟⲩⲟⲉⲓϣ · ⲉⲛ̅ ⲉⲛ ⲕⲁⲁ ϥ ⲛ̅ⲥⲱ ⲛ · ⲟⲩⲇⲉ ⲛ̅ ⲧⲛ̅ ⲧⲙ̅ ⲟⲃϣ ⲛⲉ ⲡ ⲉⲧ ϣⲟⲟⲡ · ⲧⲉⲛⲟⲩ ⲛ̅ ⲧⲛ̅ ϭⲱϣⲧ̅ ⲉⲃⲟⲗ ϩⲏⲧ ϥ̅ ⲙ̅ ⲡ ⲉⲧ ⲛⲏⲩ ⲙⲏⲡⲟⲧⲉ ϩⲙ̅ ⲡ ⲧⲣⲉ ⲛ ϭⲱϣⲧ ⲉⲃⲟⲗ · ⲁⲩⲱ ⲉ ⲛ ⲛⲟⲩϫⲉ ⲙ̅ ⲡ ϩⲱⲃ ⲉⲡⲁϩⲟⲩ · ⲛ ⲥ̅ ⲧⲁϩⲟ ⲛ ⲛ̅ϭⲓ ⲧⲉⲛ ϩⲁⲏ̅ · Ⲉⲣⲉ ⲡ ϫⲟⲉⲓⲥ ⲇⲉ ⲧⲁⲁ ⲥ ⲛⲁ ⲛ ⲉ ⲧⲣⲉ ⲩ ϩⲉ ⲉⲣⲟ ⲛ ⲉ ⲛ ⲣⲟⲉⲓⲥ · ⲁⲩⲱ ⲉ ⲛ ϯ ⲕⲁⲣⲡⲟⲥ ⲉ ⲛ ⲉⲓ̈ⲣⲉ ⲙ̅ ⲡ ⲙⲉⲉⲩⲉ ⲛ̅ ⲛⲉϥ ⲉⲛⲧⲟⲗⲏ · ⲉ ⲛ ⲥⲃ̅ⲧⲱⲧ̅ ⲉ ⲧⲉϥ ⲁⲛⲁⲡⲁⲩⲥⲓⲥ ⲉⲧ ϩⲁ ⲉⲟⲟⲩ · ⲁⲩⲱ ⲉ ⲙⲛ̅ ⲗⲁⲁⲩ ϯ ϫⲣⲟⲡ̅ ⲛⲁ ⲛ : ϩⲓⲧⲛ̅ ⲓⲥ̅ ⲡⲉ ⲭ̅ⲥ̅ ⲡⲉⲛ ϫⲟⲉⲓⲥ ⲡⲁⲓ̈ ⲉⲃⲟⲗ ϩⲓⲧⲟⲟⲧ ϥ̅ ⲡ ⲉⲟⲟⲩ ⲙ̅ ⲡ ⲓⲱⲧ̅ ⲛⲙ̅ⲙⲁ ϥ ⲙⲛ̅ ⲡⲉ ⲡⲛⲁ̅ ⲉⲧ ⲟⲩⲁⲁⲃ · ϣⲁⲁ ⲛ ⲁⲓⲱⲛ ⲧⲏⲣ ⲟⲩ ⲛ ⲁⲓⲱⲛ ϩⲁⲙⲏⲛ · — ◈ — ◈ — ◈ — ◈ — ◈ ⲁⲑⲁⲛⲁⲥⲓⲟⲥ ⲁⲣⲭⲏⲉⲡⲓⲥⲕⲟⲡⲟⲩ · — ◈ — ◈ — ◈ — ◈ — ◈
1	0	sText1	ⲞⲨ ⲖⲞⲄⲞⲤ Ⲉ Ⲁ Ϥ ⲦⲀⲨⲞ Ϥ Ⲛ̅ϬⲒ Ⲡ ⲀⲄⲒⲞⲤ ⲀⲐⲀⲚⲀⲤⲒⲞⲤ Ⲡ ⲀⲢⲬⲎⲈⲠⲒⲤⲔⲞⲠⲞⲤ Ⲛ̅ ⲢⲀ ⲔⲞⲦⲈ ⲈⲦⲂⲈ ⲠⲈ ϨⲢⲎⲦⲞⲚ ⲈⲦ ⲤⲎϨ ϨⲘ̅ Ⲡ ⲈⲨⲀⲄⲄⲈⲖⲒⲞⲚ Ⲛ̅ ⲔⲀⲦⲀ ⲘⲀⲐⲀⲒⲞⲤ ϪⲈ Ⲉ Ⲥ ⲦⲚ̅ⲦⲰⲚ Ⲛ̅ϬⲒ Ⲧ ⲘⲚ̅Ⲧ ⲈⲢⲞ̅ Ⲛ Ⲙ̅ ⲠⲎⲨⲈ Ⲉ Ⲩ ⲢⲰⲘⲈ Ⲛ̅ ⲢⲘ̅ ⲘⲀⲞ̅ · ⲠⲀⲒ̈ ⲈⲚⲦ Ⲁ Ϥ ⲈⲒ̈ ⲈⲂⲞⲖ Ⲉ ϨⲦⲞⲞⲨⲈ Ⲉ ⲐⲚⲈ ⲈⲢⲄⲀⲦⲎⲤ Ⲉ ⲠⲈϤ ⲘⲀ̅ Ⲛ ⲈⲖⲞⲞⲖⲈ · — ◈◈ — ◈◈ — ◈◈ — ◈◈ — Ⲡⲉϫⲉ ⲡ ϫⲟⲉⲓⲥ ϩⲙ̅ ⲡ ⲉⲩⲁⲅⲅⲉⲗⲓⲟⲛ ⲙ̅ ⲙⲁⲑⲁⲓⲟⲥ ϫⲉ ⲥ ⲧⲛ̅ⲧⲱⲛ ⲛ̅ϭⲓ ⲧ ⲙⲛ̅ⲧ̅ ⲉⲣⲟ̅ ⲛ ⲙ̅ ⲡⲏⲩⲉ ⲉ ⲩ ⲣⲱⲙⲉ ⲛ̅ ⲣⲙ̅ ⲙⲁⲟ̅ · ⲡⲁⲓ̈ ⲉⲛⲧ ⲁ ϥ ⲉⲓ̈ ⲉⲃⲟⲗ ⲉ ϩⲧⲟⲟⲩⲉ ⲉ ⲑⲛⲉ ⲉⲣⲅⲁⲧⲏⲥ ⲉ ⲡⲉϥ ⲙⲁ̅ ⲛ ⲉⲗⲟⲟⲗⲉ · ⲁ ϥ ⲥⲙⲛ̅ⲧ ⲥ̅ ⲙⲛ̅ ⲛ ⲉⲣⲅⲁⲧⲏⲥ ⲉ ⲩ ⲥⲁⲧⲉⲉⲣⲉ ⲙ̅ ⲡⲉ ϩⲟⲟⲩ ⲁ ϥ ϫⲟ ⲟⲩ ⲥⲟⲩ ⲉ ⲛⲉϥ ⲙⲁ̅ ⲛ ⲉⲗⲟⲟⲗⲉ · Ⲁ ϥ ⲉⲓ̈ ⲇⲉ ⲉⲃⲟⲗ ⲙ̅ ⲡ ⲛⲁⲩ ⲛ̅ ϫⲡ̅ ϣⲟⲙⲧⲉ · ⲁ ϥ ⲛⲁⲩ ⲉ ϩⲉⲛ ⲕⲟⲟⲩⲉ ⲉ ⲩ ⲁϩⲉ ⲣⲁⲧ ⲟⲩ ϩⲛ̅ ⲧ ⲁⲅⲟⲣⲁ̅ ⲉ ⲩ ⲟⲩⲟⲥϥ̅ · ⲡⲉϫⲁ ϥ ⲛ ⲛ̅ ⲕⲟⲟⲩⲉ ϫⲉ ⲃⲱⲕ ϩⲱⲧ ⲧⲏⲩⲧⲛ̅ ⲉ ⲡⲁ ⲙⲁ̅ ⲛ ⲉⲗⲟⲟⲗⲉ · ⲁⲩⲱ ⲡ ⲉⲧⲉ ⲧⲛ̅ ⲙ̅ϣⲁ̅ ⲙ̅ⲙⲟ ϥ ϯ ⲛⲁ ⲧⲁⲁ ϥ ⲛⲏ ⲧⲛ̅ · Ⲛ̅ⲧⲟⲟⲩ ⲇⲉ ⲁ ⲩ ⲃⲱⲕ · ⲁ ϥ ⲉⲓ̈ ⲇⲉ ⲟⲛ ⲉⲃⲟⲗ ⲙ̅ ⲡ ⲛⲁⲩ ⲛ̅ ϫⲡ̅ ⲥⲟ̅ ⲙⲛ̅ ϫⲡ̅ ⲯⲓⲧⲉ ⲁ ϥ ⲉⲓ̈ⲣⲉ ⲟⲛ ϩⲓ ⲛⲁⲓ̈ · ⲛ̅ⲧ ⲉⲣⲉ ϥ ⲉⲓ̈ ⲇⲉ ⲟⲛ ⲉⲃⲟⲗ ⲙ̅ ⲡ ⲛⲁⲩ ⲛ̅ ϫⲡ̅ ⲙⲛⲧ̅ ⲟⲩⲏ̅ⲉ ⲁ ϥ ⲛⲁⲩ ⲉ ϩⲉⲛ ⲕⲟⲟⲩ ⲉ ⲩ ⲁϩⲉ ⲣⲁⲧ ⲟⲩ ⲡⲉϫⲁ ϥ ⲛⲁ ⲩ ϫⲉ ⲉⲧⲃⲉ ⲟⲩ ⲧⲉⲧⲛ̅ ⲁϩⲉ ⲣⲁⲧ ⲧⲏⲩⲧⲛ̅ ⲙ̅ ⲡⲉⲓ̈ ⲙⲁ̅ ⲙ̅ ⲡⲉ ϩⲟⲟⲩ ⲧⲏⲣ ϥ̅ ⲉ ⲧⲉⲧⲛ̅ ⲟⲩⲟⲥϥ̅ · ⲡⲉϫⲁ ⲩ ⲛⲁ ϥ ϫⲉ ⲉⲃⲟⲗ ϫⲉ ⲙ̅ ⲡⲉ ⲗⲁⲁⲩ ⲑⲛⲟ ⲛ · ⲡⲉϫⲁ ϥ ⲛⲁ ⲩ ϫⲉ ⲃⲱⲕ ϩⲱⲧ ⲧⲏⲩⲧⲛ̅ ⲉ ⲡⲁ ⲙⲁ̅ ⲛ ⲉⲗⲟⲟⲗⲉ · Ⲙⲁⲣ ⲛ̅ ϩⲟⲧϩⲧ̅ ϭⲉ ⲧⲉⲛⲟⲩ ⲛ̅ ⲧⲛ̅ ⲉⲓ̅ⲙⲉ ϫⲉ ⲁϣ ⲛⲉ ⲛⲉⲓ ⲉⲣⲅⲁⲧⲏⲥ · ⲏ̅ ⲁϣ ⲡⲉ ⲡⲉⲓ̈ ⲙⲁ̅ ⲛ ⲉⲗⲟⲟⲗⲉ · ⲏ̅ ⲛⲓⲙ ⲡⲉ ⲡⲉⲓ̈ ⲟⲧⲏⲥⲡⲟⲇⲏⲥ · ϩⲛ̅ ⲧⲉ ϩⲟⲩⲉⲓ̈ⲧⲉ ⲡ ϫⲟⲉⲓⲥ ⲙ̅ ⲡ ⲙⲁ̅ ⲛ ⲉⲗⲟⲟⲗⲉ ⲡⲉ ⲡ ⲛⲟⲩⲧⲉ ⲡ ⲉⲓ̈ⲱⲧ · ⲡⲁⲓ̈ ⲉⲧ ⲇⲓⲟⲓⲕⲉⲓ ⲛ̅ ⲛⲉϥ ⲥⲱⲛⲧ̅ ϫⲓⲛ ⲛ̅ ϣⲟⲣⲡ̅ · Ⲉ ϥ ϣⲁϫⲉ ⲛⲙ̅ⲙⲁ ⲩ ⲟⲛ ϩⲙ̅ ⲡⲉ ⲡⲣⲟⲫⲏⲧⲏⲥ ϥ̅ ⲧⲁⲙⲟ̅ ⲙ̅ⲙⲟ ⲛ ϫⲉ ⲡ ⲙⲁ̅ ⲛ ⲉⲗⲟⲟⲗⲉ ⲙ̅ ⲡ ϫⲟⲉⲓⲥ ⲥⲁⲃⲁⲱⲑ̅ ⲡⲉ ⲡ ⲏⲓ̈ ⲙ̅ ⲡ ⲓ̅ⲏ̅ⲗ̅ · ⲁⲩⲱ ⲡ ⲣⲱⲙⲉ ⲛ ⲓ̈ⲟⲩⲇⲁ̅ ⲡⲉ ⲡ ⲧⲱϭⲉ ⲛ̅ ⲃⲣ̅ⲣⲉ ⲙ̅ ⲡ ⲙⲉⲣⲓⲧ̅ · Ⲛⲉⲓ̈ ⲉⲣⲅⲁⲧⲏⲥ ⲉⲛⲧ ⲁ ϥ ⲑⲛⲟ ⲟⲩ ⲛ̅ ϣⲟⲣⲡ̅ ⲡⲉ ⲙⲱⲩ̈ⲥⲏⲥ ⲙⲛ̅ ⲁⲁⲣⲱⲛ ⲙⲛ̅ ⲓ̈ⲏ̅ⲥ ⲡ ϣⲏⲣⲉ ⲛⲁⲩⲏ̅ · ⲛ̅ⲧ ⲁ ϥ ⲙⲟⲩⲧⲉ ⲉ ⲙⲱⲩ̈ⲥⲏⲥ ϩⲣⲁⲓ̈ ϩⲙ̅ ⲡ ⲕⲁϩ ⲙ̅ ⲙⲁⲇⲓϩⲁⲙ ϫⲉ ⲁⲙⲟⲩ ⲛ ⲅ̅ ⲃⲱⲕ ⲉ ⲡ ⲉⲥⲏⲧ ⲉ ⲕⲏⲙⲉ ⲛ ⲅ̅ ⲉⲓ̈ⲛⲉ ⲉⲃⲟⲗ ⲙ̅ ⲡⲁ ⲗⲁⲟⲥ ϩⲙ̅ ⲡ ⲙⲁ̅ ⲉⲧ ⲙ̅ⲙⲁⲩ · ⲛ ⲅ̅ ⲣ̅ ϩⲱⲃ ⲉ ⲡⲁ ⲙⲁ̅ ⲛ ⲉⲗⲟⲟⲗⲉ ϩⲛ̅ ⲛ̅ ⲉⲛⲧⲟⲗⲏ ⲙⲛ̅ ⲛ̅ ⲇⲓⲕⲁⲓⲟⲙⲁ · ⲙⲛ̅ ⲛⲉ ⲡⲣⲟⲥⲧⲁⲕⲙⲁ · ⲁ ϥ ⲥⲙⲛ̅ⲧ ⲥ̅ ⲛⲙ̅ⲙⲁ ⲩ ⲉ ⲩ ⲥⲁⲧⲉⲉⲣⲉ · ⲡ ⲧⲁⲓⲟ̅ ⲛ̅ ⲧ ⲙⲛⲧ̅ ⲡⲣⲟⲫⲏⲧⲏⲥ · ⲁⲁⲣⲱⲛ ϩⲱⲱ ϥ ⲛ̅ ⲟⲩ ⲙⲛⲧ̅ ⲁⲣⲭⲓⲉⲣⲉⲩⲥ ⲉϫⲙ̅ ⲡⲉϥ ⲗⲁⲟⲥ ⲛ̅ⲧⲟⲟⲩ ⲇⲉ ⲁ ⲩ ⲃⲱⲕ · Ⲛⲁ ϫⲡ̅ ϣⲟⲙⲧⲉ ⲛⲉ ⲛⲉ ⲕⲣⲓⲧⲏⲥ ⲁ ϥ ⲧⲛ̅ⲛⲟ ⲟⲩ ⲥⲟⲩ ⲟⲛ ⲉϫⲙ̅ ⲡⲉϥ ⲗⲁⲟⲥ · ⲡ ⲉⲧⲉ ⲧⲛ̅ ⲙ̅ϣⲁ̅ ⲙ̅ⲙⲟ ϥ ϯ ⲛⲁ ⲧⲁⲁ ϥ ⲛⲏ ⲧⲛ̅ · ϩⲉⲛ ⲡⲣⲟⲫⲏⲧⲏⲥ ⲁⲛ ⲛⲉ · ϩⲉⲛ ⲁⲡⲟⲥⲧⲟⲗⲟⲥ ⲁⲛ ⲛⲉ · ⲁⲗⲗⲁ ⲡ ⲉⲛⲧ ⲁ ⲩ ⲙ̅ϣⲁ̅ ⲙ̅ⲙⲟ ϥ ⲡⲉ ⲡⲉⲓ̈ ⲣⲁⲛ ϫⲉ ⲕⲣⲓⲧⲏⲥ · ⲛⲁ ϫⲡ̅ ⲥⲟ ⲇⲉ ⲙⲛ̅ ⲛⲁ ϫⲡ̅ ⲯⲓⲧⲉ ⲛⲉ ⲥⲁⲙⲟⲩⲏⲗ ⲙⲛ̅ ⲇⲁⲩⲉⲓⲇ · ⲙⲛ̅ ⲛⲉ ⲡⲣⲟⲫⲏⲧⲏⲥ ⲧⲏⲣ ⲟⲩ · Ⲁ ⲥⲁⲙⲟⲩⲏⲗ ⲣ̅ ϩⲱⲃ ⲉ ⲡ ⲙⲁ̅ ⲛ ⲉⲗⲟⲟⲗⲉ ϩⲛ̅ ⲟⲩ ⲧⲁⲡ · ⲁ ⲇⲁⲩⲉⲓⲇ ⲡⲉⲛⲉ ⲟⲩ ⲃⲱ̅ ⲛ ⲉⲗⲟⲟⲗⲉ ⲉⲃⲟⲗ ϩⲙ̅ ⲡ ⲕⲁϩ ⲛ̅ ⲕⲏⲙⲉ · ⲁ ϥ ⲣ̅ ϩⲱⲃ ⲉⲣⲟ ⲥ ϩⲛ̅ ⲟⲩ ⲯⲁⲗ ⲧⲏⲣⲓⲟⲛ · ⲁ ⲱⲥⲏⲉ̅ ϩⲉ ⲉ ⲡ ⲓ̅ⲏ̅ⲗ̅ ⲛ̅ ⲑ ⲉ ⲛ ⲟⲩ ⲉⲗⲟⲟⲗⲉ ϩⲛ̅ ⲧ ⲏⲣⲏⲙⲟⲥ ϩⲁⲙⲱⲥ · Ⲡⲉϫⲁ ϥ ϫⲉ ⲟⲩ ⲃⲱ̅ ⲛ ⲉⲗⲟⲟⲗⲉ ⲉ ⲛⲁⲛⲟⲩ ⲥ ⲡⲉ ⲥ ϣⲗϩ̅ ⲡⲉ ⲡ ⲓ̅ⲏ̅ⲗ̅ · ⲁⲩⲱ ⲡⲉⲥ ⲕⲁⲣⲡⲟⲥ ⲟϣ · Ⲛⲁ ϫⲡ̅ ⲙⲛⲧ̅ ⲟⲩⲏ̅ ⲇⲉ ⲛⲉ ⲛ ⲁⲡⲟⲥⲧⲟⲗⲟⲥ ⲛⲁⲓ̈ ⲉⲛⲧ ⲁ ϥ ϩⲉ̅ ⲉⲣⲟ ⲟⲩ ⲉ ⲩ ⲟⲩⲟⲥϥ̅ ⲙ̅ ⲡⲉ ϩⲟⲟⲩ ⲧⲏⲣ ϥ̅ · ⲛⲁⲓ̈ ⲉⲧ ⲟⲩⲟⲥϥ̅ ⲉⲃⲟⲗ ϩⲛ̅ ⲛⲉ ϩⲃⲏⲩⲉ ⲧⲏⲣ ⲟⲩ ⲛ̅ ⲧ ⲁⲛⲟⲙⲓⲁ ⲉ ⲙⲡⲉ ⲗⲁⲁⲩ ⲑⲛⲟ ⲟⲩ · ⲉ ⲙⲡⲉ ⲡ ⲇⲓⲁⲃⲟⲗⲟⲥ ⲉϣ ⲑⲛⲟ ⲟⲩ ⲉ ⲧ ⲙⲛⲧ̅ ⲣⲉϥ ϣⲙ̅ϣⲉ ⲉⲓ̈ⲇⲟⲗⲟⲛ · ⲙ̅ⲡ ϥ̅ ⲉϣ ⲑⲛⲉ ⲓ̈ⲱϩⲁⲛⲛⲏⲥ ⲡ ⲃⲁ ⲡⲧⲓⲥⲧⲏⲥ ⲉ ϩⲉⲛ ⲕⲁⲡⲏⲗⲟⲥ ⲙ̅ ⲙⲁ̅ ⲛ̅ ⲟⲩⲱⲙ ϩⲓ ⲥⲱ̅ · Ⲡⲉⲧⲣⲟⲥ ⲙ̅ⲡ ϥ̅ ⲉϣ ⲑⲛⲟ ϥ ⲉ ⲩ ⲙⲛⲧ̅ ⲁⲧ ⲛⲁϩⲧⲉ · Ⲁⲛⲇⲣⲉⲁⲥ ⲙ̅ⲡ ϥ̅ ⲉϣ ϫⲑⲛⲟ ϥ̅ ϩⲛ̅ ⲟⲩ ⲅⲁⲙⲙⲟⲥ ⲛ̅ ϫⲱϩⲙ̅ ⲉ ⲧⲣⲉ ϥ ⲣ̅ ϩⲁⲗ ⲛ̅ ⲟⲩ ⲥϩⲓⲙⲉ · ⲉⲧⲃⲉ ⲡⲁⲓ̈ ⲁ ⲩ ⲙⲟⲩⲧⲉ ⲉⲣⲟ ϥ ϫⲉ ⲃⲟⲁⲛⲏⲣ̅ⲅⲉⲥ ⲉⲧⲉ ⲡⲁⲓ̈ ⲡⲉ ⲡ ϣⲏⲣⲉ ⲙ̅ ⲡⲉ ϩⲣⲟⲩⲃⲃⲁⲓ̈ ⲛ ⲧ̅ ⲡⲉ · Ⲉ ⲃⲟⲗ ϫⲉ ⲙ̅ⲡⲉ ⲗⲁⲁⲩ ⲉϣ ⲑⲛⲟ ⲩ ϩⲓϫⲙ̅ ⲡ ⲕⲁϩ ⲉ ⲧⲣⲉ ⲩ ⲣ̅ ϩⲱⲃ ⲛⲁ ϥ · ⲛ ϥ̅ ϯ ⲃⲉⲕⲉ ⲛⲁ ⲩ ⲕⲁⲧⲁ ⲡⲉⲩ ⲙ̅ϣⲁ̅ · ⲉⲃⲟⲗ ϫⲉ ⲡⲉⲩ ⲃⲉⲕⲉ ⲛⲁϣⲱ ϥ ϩⲛ̅ ⲙ̅ ⲡⲏⲩⲉ · Ⲉⲧⲃⲉ ⲡⲁⲓ̈ ⲡⲉϫⲉ ⲡ ⲥⲱⲧⲏⲣ ⲛ ⲁⲡⲟⲥⲧⲟⲗⲟⲥ ⲧⲏⲣ ⲟⲩ ϫⲉ ⲡⲁ ⲉⲓ̈ⲱⲧ̅ ⲛ̅ ⲣⲱⲙⲉ ⲛ̅ⲧ ⲁ ⲕ ⲧⲁⲁ ⲩ ⲛⲁ ⲓ̈ ⲉⲃⲟⲗ ϩⲙ̅ ⲡ ⲕⲟⲥⲙⲟⲥ · ⲁ ⲓ̈ ϩⲉ ⲉⲣⲟ ⲟⲩ ⲉ ϩⲉⲛ ⲥⲕⲉⲩⲟⲥ ⲛ̅ ⲥⲱⲧⲡ̅ ⲛⲉ · Ⲡⲁⲗⲓⲛ ⲟⲛ ⲛ ⲉⲛⲧ ⲁ ⲕ ⲧⲁⲁ ⲩ ⲛⲁ ⲓ̈ ⲧⲏⲣ ⲟⲩ ⲙ̅ⲡ ⲉⲓ̈ ⲧⲁⲕⲉ ⲗⲁⲁⲩ ⲉⲃⲟⲗ ⲛ̅ϩⲏⲧ ⲟⲩ · ⲁⲩⲱ ⲙⲛ̅ ϣϭⲟⲙ ⲙⲛ̅ ⲗⲁⲁⲩ ⲉⲉⲓ ϣⲁⲁⲣⲟ ⲓ̈ ⲉⲙⲏⲧⲧⲓ ⲛ̅ⲧⲉ ⲡⲁ ⲉⲓ̈ⲱⲧ̅ · ⲉⲛⲧ ⲁ ϥ ⲧⲟⲩⲟ ⲓ̈ ⲥⲱⲕ ⲙ̅ⲙⲟ ϥ · ⲉⲓⲥ ⲛⲉⲓ̈ ϣⲁϫⲉ ⲧⲁⲙⲟ̅ ⲙ̅ⲙⲟ ⲛ ϫⲉ ⲡ ⲓⲱⲧ̅ ⲉⲧ ⲑⲛⲉ ⲉⲣⲅⲁⲧⲏⲥ ⲉ ⲡⲉϥ ⲙⲁ̅ ⲛ ⲉⲗⲟⲟⲗⲉ · Ⲛⲓⲙ ϩⲱⲱ ϥ ⲡⲉ ⲡⲉⲓ̈ ⲉⲡⲓⲧⲣⲟⲡⲟⲥ · ϯ ϫⲱ̅ ⲙ̅ⲙⲟ ⲥ ϫⲉ ⲡ ϫⲟⲉⲓⲥ ⲡⲉ · ⲓⲥ̅ ⲡⲉ ⲭⲥ̅ ⲡ ϣⲏⲣⲉ ⲙ̅ ⲡ ⲛⲟⲩⲧⲉ ⲉⲣⲉ ⲛⲉ ⲭⲣⲏⲙⲁ ⲧⲏⲣ ⲟⲩ ⲙ̅ ⲡ ⲓⲱⲧ̅ ⲛ̅ⲧⲟⲟⲧ ϥ̅ ⲉⲧⲉ ⲙ̅ ⲙⲏⲥ ⲧⲏⲣⲓⲟⲛ · ⲛⲑ̅ⲉⲣⲉ ⲛ ⲧ ϩⲉ ⲛⲉϥ ϭⲟⲙ ϣⲟⲟⲡ̅ ϩⲙ̅ ⲡ ⲓ̅ⲏ̅ⲗ̅ ⲁⲩⲱ ⲛ̅ ⲕⲉ ϩⲉⲑⲛⲟⲥ · ⲛ̅ⲧⲟϥ ⲅⲁⲣ ⲁ ϥ ϫⲟⲟ ⲥ ϫⲉ ⲡ ⲓⲱⲧ̅ ⲙⲉ̅ ⲙ̅ ⲡ ϣⲏⲣⲉ ⲁ ϥ ϯ ⲛ ⲛ̅ⲕⲁ̅ ⲛⲓⲙ ⲉϩⲣⲁⲓ̈ ⲉ ⲛⲉϥ ϭⲓϫ · ⲟⲩ ϣⲏⲣⲉ ⲡⲉ ϫⲉ ⲧⲱϥ ⲧⲉ ⲧⲉ ⲕⲗⲏⲣⲟⲛⲟⲙⲓⲁ · Ⲟⲩ ⲉⲡⲓⲧⲣⲟⲡⲟⲥ ⲡⲉ ϫⲉ ⲛ̅ⲧⲟϥ ⲡⲉ ⲡ ⲣⲉϥ ϯ ⲃⲉⲕⲉ ⲛ̅ ⲛ ⲉⲧ ⲣ̅ ϩⲱⲃ · ⲁⲩⲱ ⲉⲣⲉ ⲡ ⲕⲟⲥⲙⲟⲥ ⲧⲏⲣ ϥ̅ ϣⲟⲟⲡ̅ ϩⲁ ⲧⲉϥ ⲉⲝⲟⲩⲥⲓⲁ · ⲉⲃⲟⲗ ϫⲉ ⲉⲣⲉ ⲛ̅ ϣⲟϣⲧ̅ ⲛ̅ ⲇⲁⲩⲉⲓⲇ ⲛ̅ ⲧⲟⲟⲧ ϥ̅ · ⲟⲩ ⲃⲱ̅ ⲛ ⲉⲗⲟⲟⲗⲉ ⲡⲉ · ⲉⲃⲟⲗ ϫⲉ ⲛ̅ⲧⲟϥ ⲡ ⲉⲧ ⲉⲩⲫⲣⲁⲛⲉ ⲙ̅ ⲡ ⲥⲱⲛⲧ̅ ⲧⲏⲣ ϥ̅ · ⲟⲩ ⲟⲉⲓⲕ ⲟⲛ ⲡⲉ · ⲉ ⲃⲟⲗ ϫⲉ ⲛ̅ⲧⲟϥ ⲡ ⲉⲧ ⲧⲥⲓⲟ̅ ⲙ̅ ⲡ ⲥⲱⲛⲧ̅ ⲧⲏⲣ ϥ̅ · Ⲣⲟⲩϩⲉ ⲇⲉ ⲛ̅ⲧⲉⲣⲉ ϥ ϣⲱⲡⲉ ⲡⲉϫⲁ ϥ ⲛ̅ϭⲓ ⲡ ϫⲟⲉⲓⲥ ⲙ̅ ⲡ ⲙⲁ̅ ⲛ ⲉⲗⲟⲟⲗⲉ ⲙ̅ ⲡⲉϥ ⲉⲡⲓⲧⲣⲟⲡⲟⲥ ϫⲉ ⲙⲟⲩⲧⲉ ⲉ ⲛ ⲉⲣⲅⲁⲧⲏⲥ ⲛ ⲅ̅ ϯ ⲛⲁ ⲩ ⲙ̅ ⲡⲉⲩ ⲃⲉⲕⲉ · ⲛ ⲅ̅ ⲁⲣⲭⲉⲓ ϫⲓⲛ ⲛ ⲛ̅ ϩⲁⲉⲉⲩ ϣⲁⲛⲧ ⲕ̅ ⲡⲱϩ ⲉ ⲛ ϣⲟⲣⲡ̅ · ⲛ ⲅ̅ ϯ ⲛⲁ ⲩ ⲛ̅ ⲟⲩ ⲥⲁⲧⲉⲉⲣⲉ ⲉ ⲡ ⲟⲩⲁ̅ · ⲡⲉϫⲉ ⲡ ⲓⲱⲧ̅ ⲙ̅ ⲡ ϣⲏⲣⲉ · ⲉⲓ̈ⲧⲉ ϩⲛ̅ ⲑ ⲁⲏ̅ ⲉⲓ̈ⲧⲉ ϩⲙ̅ ⲡⲉ ϩⲟⲟⲩ ⲛ̅ⲧⲟⲕ ⲉⲧ ⲕ̅ ⲥⲟⲟⲩⲛ ϫⲉ ⲙⲟⲩⲧⲉ ⲉ ⲛ ⲉⲣⲅⲁⲧⲏⲥ · ⲛ ⲅ̅ ϯ ⲛⲁ ⲩ ⲙ̅ ⲡⲉⲩ ⲃⲉⲕⲉ · ⲛ ⲉⲣⲅⲁⲧⲏⲥ ⲧⲏⲣ ⲟⲩ ⲉⲛⲧ ⲁ ⲩ ⲣ̅ ϩⲱⲃ ϩⲁ ⲣⲁⲧ ϥ̅ ⲙ̅ ⲡ ⲅⲉⲛⲟⲥ ⲛ ⲛ̅ ⲣⲱⲙⲉ · ⲛ ⲅ̅ ϯ ⲛⲁ ⲩ ⲙ̅ ⲡ ⲃⲉⲕⲉ ⲙ̅ ⲡⲉⲩ ϩⲱⲃ · Ⲡⲉϫⲉ ⲡⲁⲩⲗⲟⲥ ϫⲉ ϩⲟⲓ̈ⲛⲉ ⲙⲉⲛ ⲁ ⲡ ⲛⲟⲩⲧⲉ ⲕⲁⲁ ⲩ ϩⲛ̅ ⲧ ⲉⲕⲕⲗⲏⲥⲓⲁ ⲛ̅ ϣⲟⲣⲡ̅ ⲛⲉ ⲛ ⲁⲡⲟⲥⲧⲟⲗⲟⲥ ⲉⲛⲧ ⲁ ϥ ⲁⲣⲭⲉⲓ ⲛ̅ ϯ ⲃⲉⲕⲉ ⲛⲁ ⲩ ⲛ̅ ϣⲟⲣⲡ̅ · ⲙ̅ ⲙⲉϩ ⲥⲛⲁⲩ ⲛⲉ ⲛⲉ ⲡⲣⲟⲫⲏⲧⲏⲥ ⲙⲛ̅ ⲡ ⲕⲉ ⲥⲉⲉⲡⲉ · ⲁ ⲛ ϣⲟⲣⲡ̅ ⲉⲓ̈ⲉ ⲩ ⲙⲉⲉⲩⲉ ϫⲉ ⲉ ⲩ ⲛⲁ ϫⲓ ⲛ ⲟⲩ ϩⲟⲩⲟ̅ · ⲥⲱⲧⲙ̅ ⲉⲣⲟ ϥ ⲡⲉϫⲁ ϥ ϫⲉ ϯ ϫⲱ ⲙ̅ⲙⲟ ⲥ ⲛⲏ ⲧⲛ̅ ϫⲉ ⲁ ϩⲁϩ ⲙ̅ ⲡⲣⲟⲫⲏⲧⲏⲥ ϩⲓ ⲣ̅ⲣⲟ̅ ⲉⲡⲏⲑⲩⲙⲉⲓ ⲉ ⲛⲁⲩ ⲉ ⲛ ⲉⲧⲉ ⲧⲛ̅ ⲛⲁⲩ ⲉⲣⲟ ⲟⲩ ⲁⲩⲱ ⲙ̅ⲡ ⲟⲩ ⲛⲁⲩ · Ⲧ ⲥⲁⲧⲉⲉⲣⲉ ⲉⲛⲧ ⲁ ϥ ⲧⲁⲁ ⲥ ⲛⲁ ⲩ ⲧⲉ ⲧ ⲙⲛ̅ⲧ̅ ⲁⲡⲟⲥⲧⲟⲗⲟⲥ · ⲁⲩⲱ ⲧⲉ ⲡⲣⲟⲥⲫⲟⲣⲁ ⲉⲧ ⲟⲩⲁⲁⲃ : ⲡⲉϫⲁ ϥ ϫⲉ ⲛ̅ⲧⲉⲣ ⲟⲩ ϫⲓⲧ ⲥ̅ ⲁ ⲩ ⲕⲣⲙ̅ⲣⲙ̅ ⲉϩⲟⲩⲛ ⲉ ⲡ ϫⲟⲉⲓⲥ ⲙ̅ ⲡ ⲙⲁ̅ ⲛ ⲉⲗⲟⲟⲗⲉ ϫⲉ ⲉⲧⲃⲉ ⲟⲩ ⲛⲉⲓ̈ ϩⲁⲉⲉⲩ ⲟⲩ ⲟⲩⲛⲟⲩ ⲛ̅ ⲟⲩⲱⲧ ⲧ ⲉⲛⲧ ⲁ ⲩ ⲁⲁ ⲥ ⲁⲩⲱ ⲁ ⲕ ϣⲟϣⲟⲩ ⲛⲙ̅ⲙⲁ ⲛ · Ⲛⲓⲙ ⲛⲉ ⲛⲁⲓ̈ ⲉⲛⲧ ⲁ ⲩ ⲕⲣⲙ̅ⲣⲙ̅ ⲉ ⲁ ⲩ ⲫⲑⲟⲛⲉⲓ̅ ⲉ ⲛⲉⲓ̈ ϩⲁⲉⲉⲩ ⲛ ⲉⲣⲅⲁⲧⲏⲥ ⲛ̅ⲥⲁⲛ̅ⲥⲁ ⲛⲉ ⲕⲣⲁⲙⲁⲧⲉⲩⲥ ⲙⲛ̅ ⲛⲉ ⲫⲁⲣⲓⲥⲥⲁⲓⲟⲥ ϫⲉ ⲛ̅ⲧⲟⲟⲩ ϩⲱ ⲟⲩ ⲟⲛ ⲁ ⲩ ϫⲟ ⲟⲩ ⲥⲟⲩ ⲉ ⲣ̅ ϩⲱⲃ ⲉ ⲡ ⲙⲁ̅ ⲛ ⲉⲗⲟⲟⲗⲉ · ⲛⲁⲓ̈ ⲛ ⲉⲧ ϥ̅ ⲱϣ ⲉⲃⲟⲗ ⲉ ⲣⲟ ⲟⲩ ϫⲉ ⲉⲧⲃⲉ ⲟⲩ ⲁ ⲧⲉⲧⲛ̅ ⲣⲱⲕϩ̅ ⲙ̅ ⲡⲁ ⲙⲁ̅ ⲛ ⲉⲗⲟⲟⲗⲉ · ⲁⲩⲱ ⲡ ⲧⲱⲣⲡ̅ ⲛ ⲛ̅ ϩⲏⲕⲉ ϩⲙ̅ ⲡⲉⲧⲛ̅ ⲏⲓ̈ · Ⲕⲁⲓ ⲅⲁⲣ ⲁ ⲩ ϫⲓ ϩⲱ ⲟⲩ ⲙ̅ ⲡ ⲛⲟⲙⲟⲥ ⲉ ϩⲉⲛ ⲇⲓⲁⲧⲁⲅⲏ ⲛ ⲁⲅⲅⲉⲗⲟⲥ ⲁⲗⲗⲁ ⲙ̅ⲡ ⲟⲩ ϩⲁⲣⲉϩ ⲉⲣⲟ ϥ · ⲁⲩⲱ ⲉ ⲛ ⲉⲩ ⲕⲣⲙ̅ⲣⲙ̅ ⲉϩⲟⲩⲛ ⲉ ⲡ ϫⲟⲉⲓⲥ · ⲉⲧⲃⲉ ⲙ̅ ⲙⲁⲑⲏⲧⲏⲥ ⲛ ⲓ̈ⲱ̅ϩⲁⲛⲛⲏⲥ ⲙⲛ̅ ⲛⲁ ⲛⲉ ⲫⲁⲣⲓⲥⲥⲁⲓⲟⲥ ϫⲉ ⲥⲉ ⲛⲏⲥⲧⲉⲩⲉ · ⲛⲟⲩⲕ ⲇⲉ ⲥⲉ ⲛⲏⲥⲧⲉⲩⲉ ⲁⲛ · ⲁϩⲣⲟ ⲟⲩ ⲛⲉⲕ ⲙⲁⲑⲏⲧⲏⲥ ⲥⲉ ⲡⲁⲣⲁⲃⲁ ⲛ ⲧ̅ ⲡⲁⲣⲁⲇⲟⲥⲓⲥ ⲛ̅ ⲛⲉ ⲡⲣⲉⲥⲃⲏⲧⲉⲣⲟⲥ · ⲥⲉ ⲉⲓ̈ ⲁⲛ ⲛ̅ ⲛⲉⲩ ϭⲓϫ ⲉ ⲩ ⲛⲁ ⲟⲩⲱⲙ ⲙ̅ ⲡⲉⲩ ⲟⲉⲓⲕ · ⲥⲉ ⲟⲩⲱⲙ ⲥⲉ ⲥⲱ̅ ⲥⲉ ⲥⲡⲁⲧⲁⲗⲁ̅ · Ⲛ ⲁⲡⲟⲥⲧⲟⲗⲟⲥ ϩⲱ ⲟⲩ ⲥⲉ ϩⲥ̅ ϩⲙⲥ̅ ⲥⲉ ⲟⲩⲱⲙ ϩⲁ ⲡⲉ ϩⲕⲟ̅ · ⲥⲉ ⲥⲟⲣⲙ̅ ϩⲙ̅ ⲡ ⲕⲟⲥⲙⲟⲥ · ⲛⲁⲓ̈ ϩⲱ ⲟⲩ ⲕⲣⲙ̅ⲣⲙ̅ ϫⲉ ⲉⲧⲃⲉ ⲟⲩ ⲛⲉⲕ ⲙⲁⲑⲏⲧⲏⲥ ⲃⲱⲗ ⲉⲃⲟⲗ ⲛ ⲛ̅ ⲥⲁⲃⲃⲁ ⲧⲟⲛ · ⲁ ⲩ ⲡⲑⲟⲛⲉⲓ ⲉ ⲛⲉⲓ̈ ϩⲁⲉⲉⲩ ⲛ̅ ⲉⲣⲅⲁⲧⲏⲥ ⲙ̅ ⲙⲉ · ⲁ ϥ ⲟⲩⲱϣⲃ̅ ⲡⲉϫⲁ ϥ ⲛ̅ ⲟⲩⲁ̅ ⲙ̅ⲙⲟ ⲟⲩ ϫⲉ ⲡⲉ ϣⲃⲏⲣ ϯ ϫⲓ ⲙ̅ⲙⲟ ⲕ ⲁⲛ ⲛ̅ ϭⲟⲛⲥ̅ · ⲙⲏ ⲛ̅ⲧ ⲁ ⲓ̈ ⲥⲙⲛ̅ⲧ ⲥ̅ ⲛⲙ̅ⲙⲁ ⲕ ⲁⲛ ⲉ ⲩ ⲥⲁⲧⲉⲉⲣⲉ · ϫⲓ ⲙ̅ ⲡ ⲉⲧⲉ ⲡⲱⲕ ⲡⲉ ⲛ ⲅ̅ ⲃⲱⲕ · ⲛⲓⲙ ⲡⲉ ⲡⲁⲓ̈ ⲉⲛⲧ ⲁ ϥ ϫⲓ ⲛⲉ ⲓ̈ ϫⲡⲓⲟ̅ ⲧⲏⲣ ⲟⲩ · Ϯ ϫⲱ ⲙ̅ⲙⲟ ⲥ ϫⲉ ⲛ̅ ϭⲉ ⲗⲁⲁⲩ ⲁⲛ ⲡⲉ ⲛ̅ⲥⲁ ⲡ ⲉⲛⲧ ⲁ ⲩ ϫⲟⲟ ⲥ ⲛⲁ ϥ ϫⲉ ⲡⲉ ϣⲃⲏⲣ ⲡⲉ ⲛⲧ ⲁ ⲕ ⲉⲓ̈ ⲉⲧⲃⲏⲏⲧ ϥ̅ ⲁⲣⲓ ϥ · ⲉⲧⲉ ⲓ̈ⲟⲩⲇⲁⲥ ⲡⲉ ⲡ ⲉⲛⲧ ⲁ ϥ ϯ ⲉϩⲟⲩⲛ ϩⲙ̅ ⲡ ⲥⲱ ⲧⲏⲣ ϩⲛ̅ ϩⲉⲛ ⲛⲟϭ ⲛ̅ ⲕⲟⲛⲕⲩⲥⲙⲟⲥ ϫⲉ ⲉⲧⲃⲉ ⲟⲩ ⲙ̅ⲡ ⲟⲩ ϯ ⲙ̅ ⲡⲓ ⲥⲟϭⲛ̅ ⲉⲃⲟⲗ ϩⲁϣ ⲙⲛⲧ̅ ϣⲉ ⲛ̅ ⲥⲁⲧⲉⲉⲣⲉ ⲛ̅ ⲥⲉ ⲧⲁⲁ ⲩ ⲛ ⲛ̅ ϩⲏⲕⲉ · Ⲉϣϫⲉ ⲕ ϥⲓ ⲣⲟⲟⲩϣ ϩⲁ ⲡ ϩⲏⲕⲉ ⲱ̅ ⲡⲉ ⲡⲣⲟⲇⲟⲧⲏⲥ ⲁϩⲣⲟ ⲕ ⲕ ϩⲱϥⲧ̅ ⲛ̅ ⲛⲉⲩ ⲛ̅ⲕⲁ̅ ϩⲙ̅ ⲡⲉⲕ ⲗⲟⲥⲟⲅⲟⲙⲱⲛ · ⲏ̅ ϫⲉ ⲡⲉⲕ ⲃⲁⲗ ⲟⲩ ⲡⲟⲛⲏⲣⲟⲥ ⲡⲉ · ϫⲉ ⲁⲛⲅ̅ ⲟⲩ ⲁⲅⲁⲑⲟⲥ ⲁⲛⲟⲕ · ⲉⲧⲃⲉ ϫⲉ ⲉⲛⲉ ϥ ⲟ̅ ⲙ̅ ⲡⲟⲛⲏⲣⲟⲥ ⲉ ϥ ϩⲱϥⲧ̅ ⲛ̅ ⲛ ⲉⲧ ⲟⲩ ⲛⲟⲩϫⲉ ⲙ̅ⲙⲟ ⲟⲩ ⲉⲣⲟ ϥ · ⲉⲣⲉ ⲡ ⲥⲱⲧⲏⲣ ⲛ̅ⲧⲟϥ ⲟ̅ ⲛ ⲁⲅⲁⲑⲟⲥ ⲛⲙ̅ⲙⲁ ϥ ⲉ ϥ ϩⲟⲣϣ̅ ⲛ̅ ϩⲏⲧ̅ · ⲉϩⲣⲁⲓ̈ ⲉϫⲱ ϥ · Ⲡⲉϫⲁ ϥ ⲇⲉ ⲛⲁ ϥ ϫⲉ ⲟⲩⲕ ⲉⲕⲝⲓⲥⲧⲉⲓ ⲛⲁ ⲓ̈ ⲉ ⲣ̅ ⲡ ⲉ ϯ ⲟⲩⲁϣ ϥ̅ ϩⲛ̅ ⲛ ⲉⲧⲉ ⲛⲟⲩⲓ ⲛⲉ · ⲉⲧⲉ ⲧⲁⲓ̈ ⲧⲉ ⲧ ⲁⲡⲟⲗⲟⲅⲓⲁ ⲙ̅ ⲡ ⲛⲟⲩⲧⲉ ⲉϫⲱ ϥ · ϫⲉ ⲟⲩⲕ ⲉⲕⲝⲓⲥⲧⲉ ⲛⲁ ⲓ̈ ⲁⲛⲟⲕ ⲡ ⲛⲟⲩⲧⲉ ⲉ ϯ ⲃⲉⲕⲉ ⲛ̅ ϩⲟⲩⲟ̅ ⲙ̅ ⲡ ⲉⲧ ⲛⲁ ⲣ̅ ϩⲱⲃ · ⲁⲩⲱ ⲧⲁ ⲕⲣⲓⲛⲉ ⲛ ⲛ ⲉⲧ ⲛⲁ ⲣ̅ ⲁⲥⲉⲃⲏⲥ · ⲛⲁⲓ̈ ⲛⲉ ⲛ ⲙⲛⲧ̅ ⲙⲛⲧ̅ⲣⲉ ⲏ̅ ⲙ̅ ⲙⲛⲧ̅ ⲕⲣ ⲙ̅ⲣⲙ̅ ⲛ̅ ⲓ̈ⲟⲩⲇⲁⲥ · ⲉ ⲛⲉϥ ⲕⲣⲙ̅ⲣⲙ̅ ⲅⲁⲣ ⲡⲉ ϩⲙ̅ ⲡⲉϥ ⲗⲁⲥ · Ⲟⲩⲁϩⲉⲓ ⲏⲧ̅ ⲇⲉ ⲡⲉ ⲛ ⲁⲧ ⲛⲁ̅ ϩⲙ̅ ⲡⲉϥ ϩⲏⲧ̅ · ϥ̅ ⲟ̅ ⲙ̅ ⲡⲟⲛⲏⲣⲟⲥ ϩⲛ̅ ⲧⲉϥ ⲯⲩⲭⲏ · ϥ̅ ⲟ̅ ⲛ̅ ⲕⲗⲉⲡⲧⲏⲥ ϩⲛ̅ ⲛⲉϥ ϭⲓϫ · ⲉ ϥ ⲟ̅ ⲛ ⲁⲧ ϣⲓⲡⲉ ϩⲛ̅ ⲛⲉϥ ⲃⲁⲗ · ϣⲁ ⲥ ϣⲱⲡⲉ ⲇⲉ ⲉⲩϣⲁⲛ ⲟⲩⲱⲙ · ϣⲁⲣⲉ ⲛ ⲁⲡⲟⲥⲧⲟⲗⲟⲥ ⲣⲟⲉⲓⲥ ⲉ ⲧⲙ̅ ⲕⲁ ⲧⲉⲩ ϭⲓϫ ⲉ ϫⲱⲣⲡ̅ ⲉ ⲧⲁ ⲡ ⲥⲱⲧⲏⲣ ϩⲛ̅ ϫⲏ · ⲉ ⲩ ⲣ̅ ϩⲟⲧⲉ ⲉ ⲩ ϫⲱ ⲙ̅ⲙⲟ ⲥ ϫⲉ ⲁⲛⲟⲛ ⲛⲓⲙ · ϫⲉ ⲉ ⲛ ⲁ ⲟⲩⲱⲙ ⲙⲛ̅ ⲡ ⲛⲟⲩⲧⲉ · ⲓ̈ⲟⲩⲇⲁⲥ ⲇⲉ ⲡ ⲁⲛⲉⲥⲑⲏⲧⲟⲥ ⲉ ⲛⲉ ϣⲁ ϥ ϩⲉϫⲡ̅ ⲧⲉϥ ϭⲓϫ ϩⲛ̅ ⲧ ϫⲏ̅ ⲙⲛ̅ ⲡ ⲥⲱⲧⲏⲣ · ⲉ ϥ ⲥⲡⲟⲩⲇⲁⲍⲉ ⲉ ⲥⲉⲡ ⲧⲉϥ ⲕⲗⲁⲥⲙⲁ ⲛ ⲟⲉⲓⲕ ⲉ ⲡ ⲥ̅ⲟⲡ̅ ϩⲙ̅ ⲡ ϭⲓⲛ ⲟⲩⲱⲙ · ϩⲁ ⲑ ⲏ̅ ⲙ̅ ⲡ ⲥⲱⲧⲏⲣ · ⲉ ⲙⲁⲣⲉ ⲡ ⲥⲱⲧⲏⲣ ϣⲁϫⲉ · ϫⲉ ⲕⲁⲥ ⲇⲉ ⲉ ⲛ ⲁ ⲉⲓ̈ⲙⲉ · Ⲛ̅ⲧ ⲉⲣⲉ ⲙ̅ ⲙⲁⲑⲏⲧⲏⲥ ϫⲛⲟⲩ ϥ ϫⲉ ⲛⲓⲙ ⲁⲣⲁ̅ ⲡ ⲉⲧ ⲛⲁ ⲡⲁⲣⲁⲇⲓⲇⲟⲩ ⲙ̅ⲙⲟ ⲕ · ⲛ̅ⲧ ⲁ ϥ ϯ ⲡ ⲙⲁⲉⲓⲛ ⲛ ⲧ ⲙⲛ̅ⲧ̅ ⲁⲛⲁⲓⲥⲑⲏⲧⲟⲥ ⲛ ⲓ̈ⲟⲩⲇⲁⲥ ⲛⲁ ⲩ · ϫⲉ ⲡ ⲉⲧ ⲛⲁ ⲛⲉϫ ⲧⲉϥ ϭⲓϫ ⲛⲙ̅ⲙⲁ ⲓ̈ ⲉ ⲧ ϫⲏ · ⲛ̅ ϣⲟⲣⲡ̅ ⲛ̅ⲧⲟϥ ⲡ ⲉⲧ ⲛⲁ ⲡⲁⲣⲁⲇⲓⲇⲟⲩ ⲙ̅ⲙⲟ ⲓ̈ · ⲡⲉϫⲁ ϥ ⲛⲁ ϥ ϫⲉ ⲡ ⲉⲧ ⲕ̅ ⲛⲁ ⲁ ϥ ⲁⲣⲓ ϥ ϩⲛ̅ ⲉⲩ ϭⲉⲡⲏ · Ⲉ ⲛⲉ ϥ ϭⲉⲡⲏ ⲅⲁⲣ ⲡⲉ ⲛ̅ϭⲓ ⲡ ⲥⲱⲧⲏⲣ ⲉϫⲱ ⲕ ⲉⲃⲟⲗ ⲛ ⲧ̅ ⲥⲱⲧⲏⲣⲓⲁ ⲙ̅ ⲡⲉϥ ⲥⲱⲛⲧ̅ ϩⲓϫⲙ̅ ⲡⲉ ⲥ⳨ⲟ̅ⲥ̅ · ⲕⲁⲧⲁ ⲡ ⲟⲩⲱϣ ⲙⲛ̅ ⲡ ⲟⲩⲉϩ ⲥⲁϩⲛⲉ ⲙ̅ ⲡⲉϥ ⲉⲓ̈ⲱⲧ̅ ϫⲉ ⲉⲛⲉ ⲕ ϩⲉ ⲉⲣⲟ ϥ ⲉϥⲉ ⲕⲧⲟⲛⲓⲍⲉ ⲏ̅ ⲉ ϥ ⲁⲙⲉⲗⲉⲓ ⲉ ⲡ ⲉⲛ̅ⲧ ⲁ ϥ ⲉⲓ̈ ⲉⲧⲃⲏⲏⲧ ϥ̅ · ⲏ̅ ⲉ ϥ ⲣ̅ ϩⲟⲧⲉ ϩⲏⲧ ϥ̅ ⲙ̅ ⲡ ⲙⲟⲩ · ⲁⲗⲗⲁ ⲉ ⲛⲉϥ ⲟⲩⲱⲛϩ̅ ⲉⲃⲟⲗ ⲙ̅ ⲡⲉϥ ⲟⲩⲣⲟⲧ̅ ⲡⲉ ⲉϩⲟⲩⲛ ⲉ ⲡⲉ ⲥ⳨ⲟ̅ⲥ̅ ϩⲱⲥ ⲙⲁⲣⲧⲩⲣⲟⲥ ⲛ̅ ϫⲱⲱⲣⲉ · ⲁⲩⲱ ϩⲱⲥ ⲛⲟⲩⲧⲉ ⲛ ⲁⲧ ⲣ̅ ϩⲟⲧⲉ · Ⲉⲧⲃⲉ ⲡⲁⲓ̈ ⲉ ⲛⲉϥ ⲧⲱⲃⲥ̅ ⲡⲉ ⲛ ⲓ̈ⲟⲩⲇⲁⲥ ϫⲉ ⲡ ⲉⲧ ⲕ̅ ⲛⲁ ⲁ ϥ ⲁⲣⲓ ϥ ϩⲛ̅ ⲟⲩ ϭⲉⲡⲏ · ⲧⲁⲭⲩ ⲙ̅ⲙⲟ ⲕ · ⲁⲗⲁ ϭⲉ ⲉ ⲛⲉⲓ̈ ⲥⲱⲛⲧ̅ ⲧⲏⲣ ⲟⲩ ⲉ ⲩ ⲥⲁϣⲧ̅ · ⲥⲉ ϭⲱϣⲧ̅ ⲉⲃⲟⲗ ϩⲏⲧ ⲕ̅ · ⲥⲉ ϭⲱϣⲧ̅ ⲟⲛ ⲉⲃⲟⲗ ϩⲏⲧ̅ · Ⲛⲁ ⲙ̅ ⲡⲏⲩⲉ ϭⲱϣⲧ̅ ⲉⲃⲟⲗ ϩⲏⲧ̅ · ⲛⲁ ⲡ ⲛⲟⲩⲛ ⲙⲛ̅ ⲡⲉ ⲭⲁⲟⲥ ϭⲱϣⲧ̅ ⲉⲃⲟⲗ ϩⲏⲧ ⲕ̅ · ⲡⲁ ⲉⲓ̈ⲱⲧ̅ ϥ̅ ϣⲟⲟⲡ̅ ⲛⲙ̅ ⲙⲁ ⲓ̈ ϥ ϯ ⲛ̅ⲧⲟⲟⲧ̅ · ⲡ ⲇⲓⲁⲃⲟⲗⲟⲥ ϥ̅ ϣⲟⲟⲡ̅ ⲛⲙ̅ⲙⲁ ⲕ · ϥ̅ ⲁϩⲉ ⲣⲁⲧ ϥ̅ ⲛⲙ̅ⲙⲁ ⲕ ϩⲓ ⲟⲩⲛⲁⲙ ⲙ̅ⲙⲟ ⲕ · ϥ̅ ϯ ⲛ̅ⲧⲟⲟⲧ ⲕ̅ · ⲥⲉ ⲥⲧⲉⲫⲁⲛⲟⲩ ⲛⲁ ⲓ̈ ⲛ ⲙ̅ ⲡⲩⲗⲏ ⲛ ⲙ̅ ⲡⲏⲩⲉ · ⲛ̅ϭⲓ ⲛ ⲁⲅ ⲅⲉⲗⲟⲥ ⲉⲧ ⲟⲩⲁⲁⲃ · ⲥⲉ ⲥⲟⲃⲧⲉ ⲛⲁ ⲕ ⲛ ⲁⲙⲛ̅ⲧⲉ ⲛ̅ϭⲓ ⲛ̅ ⲇⲏ ⲛⲁⲙⲓⲥ ⲛ̅ ⲧⲓⲙⲱⲣⲓⲥⲧⲏⲥ · ⲛⲉ ϥ ⲧⲱⲃⲥ̅ ⲙ̅ⲙⲟ ϥ ⲡⲉ ϩⲓ ⲛⲁⲓ̈ ϫⲉ ϭⲉⲡⲏ ⲙ̅ⲙⲟ ⲕ · ⲁⲛⲟⲕ ⲅⲁⲣ ϯ ⲥⲃ̅ⲧⲱⲧ̅ ⲉ ϩⲉⲛ ⲙⲁⲥⲧⲓⲝ̅ · Ⲕⲁⲗⲱⲥ ⲟⲩⲛ ⲟ ⲩ ϫⲟⲟ ⲥ ⲛ ⲉⲥⲇⲣⲁ̅ ϫⲉ · ⲡ ⲥⲱⲛⲧ̅ ⲅⲁⲣ ϭⲉⲡⲏ̅ ⲁⲛ · ⲉϩⲟⲩⲉ ⲉ ⲡ ⲣⲉϥ ⲥⲱⲛⲧ̅ · Ⲉϣϫⲉ ⲓ̈ⲟⲩⲇⲁⲥ ⲇⲉ ⲡ ⲉⲧ ⲛⲁ ⲡⲁⲣⲁⲇⲓⲇⲟⲩ ⲙ̅ⲙⲟ ϥ · ⲁϩⲣⲟ ϥ ϥ̅ ⲙⲟⲩⲧⲉ ⲉⲣⲟ ϥ ϫⲉ ⲡⲉ ϣⲃⲏⲣ ϯ ϫⲓ ⲙ̅ⲙⲟ ⲕ ⲁⲛ ⲛ̅ ϭⲟⲛⲥ̅ · ⲉⲡⲓⲇⲏ ⲁ ϥ ϫⲟⲟ ⲥ ⲛⲁ ϥ ϫⲉ ⲡⲉⲕ ⲃⲁⲗ ⲟⲩ ⲡⲟⲛⲏⲣⲟⲥ ⲡⲉ ⲁⲛⲟⲕ ⲇⲉ ⲁⲛⲅ̅ ⲟⲩ ⲁⲅⲁⲑⲟⲥ · Ⲙ̅ⲡⲉ ⲡ ⲥⲱⲧⲏⲣ ⲥⲁϩⲉ ⲡ ϣⲁϫⲉ ⲛ̅ ⲧⲉϥ ⲙⲛ̅ⲧ̅ ϣⲃⲏⲣ̅ ⲉⲃⲟⲗ ⲙ̅ⲙⲟ ϥ ϣⲁⲁϩⲟⲩⲛ ⲉ ⲡ ⲛⲁⲩ ⲉⲛⲧ ⲁ ϥ ⲡⲁⲣⲁⲇⲓⲇⲟⲩ ⲙ̅ⲙⲟ ϥ · Ϥ̅ ⲙⲟⲩⲧⲉ ⲇⲉ ⲉⲣⲟ ϥ ϫⲉ ⲡⲉ ϣⲃⲏⲣ · ⲛ̅ⲧⲟϥ ⲇⲉ ϥ̅ ⲙⲉⲉⲩⲉ ⲉ ⲩ ⲙⲛⲧ̅ ϫⲁϫⲉ · ⲁ ϥ ϯ ⲛⲁ ϥ ⲙ̅ ⲡⲉ ⲅⲗⲟⲥⲟⲅⲟ ⲙⲱⲛ · ⲁ ϥ ϣⲱⲡⲉ ⲛ̅ ⲣⲉϥ ϩⲱϥⲧ̅ · ⲁ ϥ ⲥⲟⲧⲡ ϥ̅ ϩⲱⲥ ⲙⲁⲑⲏⲧⲏⲥ · ⲛ̅ⲧⲟϥ ⲇⲉ ⲉ ⲛⲉ ϥ ⲙⲉⲉⲩⲉ ⲉ ⲩ ⲕⲣⲟϥ · ⲁ ϥ ⲥⲟⲧⲡ ϥ̅ ϩⲱⲥ ⲣⲱⲙⲉ · ⲁ ϥ ϣⲱⲡⲉ ⲛ̅ ⲇⲓⲁⲃⲟⲗⲟⲥ · Ⲱ̅ ⲓ̈ⲟⲩⲇⲁⲥ ⲟⲩ ⲡⲉ ⲛⲧ ⲁ ⲕ ⲁⲁ ϥ · ⲏ̅ ⲛ̅ⲧ ⲁ ⲕ ϯ ϩⲏⲩ ⲛ ⲟⲩ ⲉ ⲁ ⲕ ⲡⲁⲣⲁⲇⲓⲇⲟⲩ ⲙ̅ ⲡ ϫⲟⲉⲓⲥ · ⲁ ⲕ ϯ ⲟⲥⲉ ⲙ̅ ⲡⲉ ⲕ ⲱⲛϩ̅ · ⲁⲩⲱ ⲁ ⲕ ⲥⲱⲣⲙ̅ ⲙ̅ ⲡⲉⲓ̈ ⲛⲟϭ ⲛ̅ ⲧⲁⲓ̈ⲟ̅ · ⲡ ⲉⲟⲟⲩ ⲛ̅ ⲧ ⲙⲛⲧ̅ ⲁⲡⲟⲥⲧⲟⲗⲟⲥ · ⲛⲓⲙ ⲅⲁⲣ ⲡ ⲉⲧ ϩⲓ ⲧ ⲡⲉ ⲙ̅ ⲡⲉⲩ ⲕⲗⲏⲣⲟⲥ · ⲙⲛ̅ⲛ̅ⲥⲁ ⲧ ⲁⲛⲟⲙⲁⲥⲓⲁ ⲛ ⲛ̅ ⲁⲅⲅⲉⲗⲟⲥ ⲛ ⲁⲡⲟⲥⲧⲟⲗⲟⲥ ⲛⲉ · ⲙⲟⲅⲓⲥ ⲅⲁⲣ ⲛ̅ⲧⲉ ⲟⲩⲁ̅ ⲕⲁⲧⲁⲝⲓⲟⲩ ⲉ ⲧⲣⲉ ⲡⲉϥ ϣⲏⲣⲉ ⲟⲩⲱⲙ ⲛⲙ̅ⲙⲁ ϥ · ⲟⲩ ϩⲙ̅ϩⲁⲗ ⲇⲉ ⲟⲩ ⲁⲧ ϭⲟⲙ ⲡⲉ ⲉ ⲧⲣⲉ ϥ ⲟⲩⲱⲙ̅ ⲙⲛ̅ ⲡⲉϥ ϫⲟⲉⲓⲥ · Ⲓⲥ̅ ⲇⲉ ⲡⲉⲛ ϫⲟⲉⲓⲥ ⲁ ϥ ⲕⲁⲧⲁⲝⲓⲟⲩ ⲛ̅ⲧⲟϥ ⲁ ϥ ⲟⲩⲱⲙ ⲙⲛ̅ ⲛ̅ ⲧⲉⲗⲱⲛⲏⲥ · ⲁⲩⲱ ⲁ ϥ ⲥⲱ̅ ⲙⲛ̅ ⲓ̈ⲟⲩⲇⲁⲥ ⲡ ⲁⲛⲟⲙⲟⲥ · ⲁ ⲩ ⲣⲱⲙⲉ ⲛ̅ ⲗⲟⲓⲙⲟⲥ ⲥⲟⲩⲧ ⲛ̅ⲧⲟⲟⲧ ϥ̅ ⲉ ⲃⲟⲗ ⲙⲛ̅ ⲡ ⲛⲟⲩⲧⲉ · ⲁ ⲡⲉⲓ̈ ⲧⲁⲗⲁⲓⲡⲱⲣⲟⲥ ϯ ⲟⲥⲉ ⲙ̅ ⲡⲉϥ ⲱⲛϩ̅ ⲉⲃⲟⲗ ϫⲉ ⲁ ϥ ϣⲉⲡ ⲡ ⲙⲟⲩ ⲛⲁ ϥ · ⲁ ϥ ⲭⲁⲥⲧ ϥ̅ ⲡⲁⲣⲁ ⲡⲉϥ ⲙ̅ϣⲁ̅ · ⲁ ϥ ϩⲉ ⲉ ⲡ ⲉⲥⲏⲧ̅ ⲉϫⲙ̅ ⲡ ⲕⲁϩ ⲕⲁⲧⲁ ⲡⲉϥ ⲙ̅ϣⲁ · ⲁ ϥ ⲥⲟⲧⲡ ϥ̅ ⲙⲛ̅ ⲛ ⲁⲡⲟⲥⲧⲟⲗⲟⲥ ⲁ ϥ ⲥⲱⲣⲙ̅ ⲛ ⲧ̅ ⲙⲛ̅ⲧ̅ ⲁⲡⲟⲥⲧⲟⲗⲟⲥ · ⲁ ⲩ ⲧⲟϣ ϥ̅ ⲛ̅ ⲕⲗⲏⲣⲟⲛⲟⲙⲟⲥ ⲁ ϥ ϣⲟⲟⲛⲉ ϥ ⲙⲁⲩⲁⲁ ϥ ⲉ ⲧⲉⲕ ⲕⲗⲏⲣⲟⲛⲟⲙⲓⲁ · Ⲛ ⲁⲡⲟⲥⲧⲟⲗⲟⲥ ⲇⲉ ⲛ̅ⲧⲟⲟⲩ ⲛⲉ ⲛ ⲕⲗⲏⲣⲟⲛⲟⲙⲟⲥ ⲙ̅ ⲡ ⲥⲱⲧⲏⲣ · ⲛ̅ⲧⲟⲟⲩ ⲛⲉ ⲡ ⲟⲩⲟⲉⲓⲛ ⲙ̅ ⲡ ⲕⲟⲥⲙⲟⲥ · ⲙ̅ ⲡ ⲟⲩⲉϣ ⲣ̅ ⲟⲩⲟⲉⲓⲛ ⲉ ⲓ̈ⲟⲩⲇⲁⲥ · ⲛ̅ⲧⲟⲟⲩ ⲡⲉ ϩⲙⲟⲩ ⲙ̅ ⲡ ⲕⲁϩ ⲙ̅ ⲡ ⲟⲩⲉϣ ϫⲱⲕⲣ̅ ⲛ ⲛ̅ ⲗⲱⲙⲥ̅ ⲛ ⲓ̈ⲟⲩⲇⲁⲥ · ⲛ̅ⲧⲟⲟⲩ ⲛ ⲉⲛⲧ ⲁ ⲡ ⲛⲟⲩⲧⲉ ⲕⲁⲁ ⲩ ϩⲛ̅ ⲧ ⲉⲕⲕⲗⲏⲥⲓⲁ̅ · ⲙ̅ⲡ ⲟⲩ ⲉϣ ⲧⲣⲉ ϥ ⲙⲟⲩⲛ̅ ⲉⲃⲟⲗ ⲛⲙ̅ⲙⲁ ⲩ · ⲉⲃⲟⲗ ϫⲉ ⲁ ⲩ ⲣ̅ ⲡ ⲃⲟⲗ ⲙ̅ ⲡ ϣⲓ ⲛ̅ ⲧ ⲙⲛ̅ⲧ̅ ⲣⲱⲙⲉ · ⲁ ϥ ϣⲱⲡⲉ ϩⲛ̅ ⲧ ⲙⲉⲣⲓⲥ ⲙ̅ ⲡ ⲇⲓⲁⲃⲟⲗⲟⲥ · Ⲟⲩⲟⲓ̈ ⲛⲁ ⲕ ⲱ̅ ⲓ̈ⲟⲩⲇⲁⲥ ⲛ̅ⲧ ⲁ ⲕ ϯ ϩⲏⲩ ⲛ ⲟⲩ · ⲛⲁ ⲛⲟⲩ ⲕⲁⲉⲓⲛ ⲉ ϥ ϩⲉⲧⲃ̅ ⲣⲱⲙⲉ ⲙ̅ⲡⲁⲣⲁ ⲓ̈ⲟⲩⲇⲁⲥ ⲉ ϥ ϩⲉⲧⲃ̅ ⲛⲟⲩⲧⲉ · ⲛⲁⲛⲟⲩ ⲥⲁⲟⲩⲗ ⲉ ϥ ⲙⲉⲥⲧⲉ ⲣⲱⲙⲉ ⲙ̅ⲡⲁⲣⲁ ⲓ̈ⲟⲩⲇⲁⲥ ⲉ ϥ ⲙⲉⲥⲧⲉ ⲛⲟⲩⲧⲉ · Ⲛⲁⲛⲟⲩ ⲧ ⲙⲛⲧ̅ ⲛⲁϣⲧ̅ ϩⲏⲧ̅ ⲙ̅ ⲫⲁⲣⲁⲱ ⲛⲁϩⲣⲙ̅ ⲡ ⲗⲁⲟⲥ ⲙ̅ⲡⲁⲣⲁ ⲧ ⲙⲛⲧ̅ ⲛⲁϣⲧ̅ ϩⲏⲧ̅ ⲛ ⲓ̈ⲟⲩⲇⲁⲥ ⲛⲁϩⲣⲙ̅ ⲡ ⲛⲟⲩⲧⲉ · ⲛⲁⲛⲟⲩ ⲧⲉ ⲡⲗⲁⲛⲏ ⲛ̅ ⲃⲁⲗⲁϩⲁⲙ ⲙ̅ⲡⲁⲣⲁ ⲧ ⲡⲁⲣⲁⲛⲟⲙⲓⲁ̅ ⲛ ⲓ̈ⲟⲩⲇⲁⲥ · ⲛⲁⲛⲟⲩ ⲧ ⲁⲛⲧⲓⲗⲟⲅⲓⲁ̅ ⲛ̅ ⲕⲟ ⲣⲉϩ ⲛ̅ ⲧ ⲉⲣⲏⲙⲟⲥ · ⲙ̅ⲡⲁⲣⲁ ⲧ ⲙⲛⲧ̅ ⲥⲕⲗⲏⲣⲟⲥ ⲛ ⲓ̈ⲟⲩⲇⲁⲥ ϩⲛ̅ ⲑ ⲓⲗⲏⲙ̅ · ⲛⲁⲛⲟⲩ ⲁⲭⲁⲣ̅ ⲉ ϥ ϩⲟⲃⲧ̅ ⲛ̅ ϩⲉⲛ ⲁⲛⲁ ⲑⲉⲙⲁ · ⲙ̅ⲡⲁⲣⲁ ⲓ̈ⲟⲩⲇⲁⲥ ⲉ ϥ ϩⲟϥⲧ̅ ⲛ̅ ϩⲉⲛ ⲙⲛⲧ̅ ⲛⲁ̅ · Ⲛⲁⲛⲟⲩ ⲡ ϣⲟⲩϣⲟⲩ ⲛ̅ ⲁⲃⲉⲥⲁⲗⲱⲙ ⲛⲁϩⲣⲛ̅ ⲇⲁⲩⲉⲓⲇ ⲙ̅ⲡⲁⲣⲁ ⲧ ⲙⲛⲧ̅ ⲁⲩⲑⲁⲧⲏⲥ ⲛ ⲓ̈ⲟⲩⲇⲁⲥ ⲛⲁϩⲣⲙ̅ ⲡ ⲛⲟⲩⲧⲉ · ⲛⲁⲛⲟⲩ ⲡ ϣⲟϫⲛⲉ ⲉⲑ ⲟⲟⲩ ⲛ ⲁⲭⲓⲧⲟⲫⲉⲗ ⲛ̅ⲥⲁ ⲇⲁⲩⲉⲓⲇ ⲁ ϥ ⲟϭⲧ ϥ̅ ⲁ ϥ ⲙⲟⲩ · ⲙ̅ⲡⲁⲣⲁ ⲛ̅ ⲕⲁⲧⲏⲅⲱⲣⲓⲁ ⲛ ⲓ̈ⲟⲩⲇⲁⲥ ⲛ̅ⲥⲁ ⲡ ⲥⲱⲧⲏⲣ · ⲁ ϥ ⲟϭ[ⲧ] ϥ̅ · ⲁ ϥ ϣⲱⲡⲉ ϩⲛ̅ ⲛ̅ ⲧⲁⲣⲧⲁⲣⲟⲥ · ⲛⲁⲛⲟⲩ ⲛ̅ ⲥⲁϩⲟⲩ ⲛ̅ ⲥⲉⲙⲉⲉⲓ̅ ⲛ̅ⲥⲁ ⲇⲁⲩⲉⲓⲇ ⲛ̅ ϩⲟⲩⲉ ⲉ ⲛ ⲕⲱⲙϣ̅ ⲛ ⲓ̈ⲟⲩⲇⲁⲥ ⲛ̅ⲥⲁ ⲡ ⲥⲱⲧⲏⲣ · ⲥⲉ ⲥⲟⲃⲕ̅ ⲛ̅ ϭⲓⲛⲉ ⲥⲛⲱⲱϥ ⲉⲛⲧ ⲁ ⲓ̈ⲱⲁⲃ ⲡⲁϩⲧ ⲟⲩ ⲉⲃⲟⲗ ϩⲛ̅ ⲟⲩ ⲙⲛⲧ̅ ⲡⲟ ⲛⲏⲣⲟⲥ ⲛ̅ ϩⲟⲩⲉ ⲉ ⲡ ⲉⲛⲧ ⲁ ⲓ̈ⲟⲩⲇⲁⲥ ⲡⲁϩⲧ ϥ̅ ⲉⲃⲟⲗ ϩⲛ̅ ⲟⲩ ⲙⲛ̅ⲧ ⲁⲧ ⲛⲁ̅ · ⲛⲁⲛⲟⲩ ⲧ ⲙⲛⲧ̅ ⲙⲁⲓ̈ ϩⲟⲙⲛⲧ̅ ⲛ̅ ⲕⲉⲉⲍⲉⲓ̅ ⲉ ⲁ ϥ ⲥⲱⲃϩ̅ ⲙ̅ⲡⲁⲣⲁ ⲧ ⲙⲛⲧ̅ ⲙⲁⲓ̈ ϩⲟⲙⲛⲧ̅ ⲛ ⲓ̈ⲟⲩ ⲇⲁⲥ · ⲁ ϥ ⲃⲱⲕ ⲉ ⲡ ⲧⲁⲕⲟ̅ · ϥ̅ ⲥⲟⲃⲕ̅ ⲛ̅ϭⲓ ⲡ ⲛⲟⲃⲉ ⲛ̅ ϩⲓⲉ ⲣⲟⲃⲟⲁⲙ ⲙ̅ⲡⲁⲣⲁ ⲧ ⲁⲛⲟⲙⲓⲁ ⲛ ⲓ̈ⲟⲩⲇⲁⲥ ϩⲓⲉⲣⲟⲃⲟⲁⲙ ⲧⲁⲙⲉⲓ̅ⲉ ⲛⲟⲩⲧⲉ ⲛ̅ ⲛⲟⲩϫ · ⲓ̈ⲟⲩⲇⲁⲥ ϩⲱⲱ ϥ ⲛⲟⲩϫⲉ ⲉ ⲃⲟⲗ ⲙ̅ ⲡ ⲛⲟⲩⲧⲉ ⲙ̅ ⲙⲉ · Ⲡⲉ ϣⲃⲏⲣ ϯ ϫⲓ ⲙ̅ⲙⲟ ⲕ ⲁⲛ ⲛ̅ ϭⲟⲛⲥ̅ ϫⲓⲙ̅ ⲡ ⲉⲧⲉ ⲡⲱⲕ ⲡⲉ ⲛ ⲅ̅ ⲃⲱⲕ · ⲡⲉ ϣⲃⲏⲣ ⲉⲑ ⲟⲟⲩ ⲓ̈ⲟⲩⲇⲁⲥ ⲡ ⲥⲱⲧⲏⲣ ⲁⲛ ⲡⲉ ⲛⲧ ⲁ ϥ ϫⲓⲧ ⲕ̅ ⲛ̅ ϭⲟⲛⲥ̅ · ⲁⲗⲗⲁ ⲛ̅ⲧⲟⲕ ⲙⲁⲩⲁⲁ ⲕ ⲡⲉ · ϫⲓ ⲡ ⲥⲁϩⲟⲩ ⲛ ⲅ̅ ⲃⲱⲕ ⲛⲁ ⲕ ⲉ ⲁⲙⲛ̅ⲧⲉ · ⲁ ⲓ̈ⲟⲩⲇⲁⲥ ϣⲱ ⲡⲉ ϩⲛ̅ ⲛⲁⲓ̈ · ⲁ ⲙⲁⲑⲓⲁⲥ ⲉⲓ̈ ⲉϩⲟⲩⲛ ⲁ ϥ ϫⲓ ⲙ̅ ⲡⲉ ⲥⲙⲟⲩ · ⲁ ϥ ⲣ̅ ⲙⲁⲑⲏⲧⲏⲥ ϩⲁⲣⲁⲧ ϥ̅ ⲙ̅ ⲡ ⲥⲁϩ · ⲁ ϥ ⲣ̅ ⲁⲡⲟⲥⲧⲟⲗⲟⲥ ⲁ ϥ ⲧⲁϣⲉ ⲟⲉⲓϣ · Ⲁ ϥ ⲣ̅ ⲟⲩⲟⲉⲓⲛ ⲉ ϩⲉⲛ ⲭⲱⲣⲁ̅ ⲁ ϥ ⲣ̅ ϩⲙⲟⲩ ⲁ ϥ ϫⲉⲕⲣ̅ ϩⲉⲛ ⲯⲩⲭⲏ · ⲁ ϥ ⲣ̅ ϩⲙ̅ϩⲁⲗ ⲁ ϥ ϩⲩⲡⲟⲧⲁⲥⲥⲉ ⲙ̅ ⲡ ϫⲟⲉⲓⲥ · ⲁ ϥ ⲣ̅ ϣⲏⲣⲉ ⲙ̅ ⲡ ⲙⲉⲣⲓⲧ̅ ⲙ̅ ⲡ ⲛⲟⲩⲧⲉ ⲓⲥ̅ ⲡⲉ ⲭⲥ̅ ⲡ ⲣ̅ⲣⲟ̅ ⲙ̅ ⲡ ⲧⲏⲣ ϥ̅ · Ⲡ ϫⲟⲉⲓⲥ ⲙ̅ ⲡ ⲧⲏⲣ ϥ̅ · ⲡ ϣⲟⲩϣⲟⲩ ⲙ̅ ⲡ ⲧⲏⲣ ϥ̅ · ⲡ ⲉⲧ ⲣ̅ ϩⲙ̅ⲙⲉ ⲙ̅ ⲡ ⲧⲏⲣ ϥ̅ · ⲡ ⲉⲧ ⲛⲁ ⲕⲣⲓⲛⲉ ⲙ̅ ⲡ ⲧⲏⲣ ϥ̅ · ⲡ ⲉ ⲛⲧ ⲁ ϥ ϣⲁⲛⲁ ϩⲧⲏ ϥ ϩⲁ ⲡ ⲧⲏⲣ ϥ̅ · Ⲡ ⲉⲧ ⲛⲁ̅ ϩⲁ ⲡ ⲧⲏⲣ ϥ̅ · ⲡ ⲉⲛⲧ ⲁ ϥ ⲙⲟⲩ ϩⲁ ⲡ ⲧⲏⲣ ϥ̅ · ⲡ ⲉ ⲛⲧ ⲁ ϥ ⲧⲱⲟⲩⲛ ϩⲁ ⲡ ⲧⲏⲣ ϥ̅ · ⲡ ⲉⲛⲧ ⲁ ϥ ⲃⲉⲗ ⲡ ⲧⲏⲣ ϥ̅ ⲉ ⲃⲟⲗ · ⲡ ⲉⲛⲧ ⲁ ϥ ϣⲓⲃⲉ ⲙ̅ ⲡ ⲧⲏⲣ ϥ̅ · Ⲡ ⲉ ⲛⲧ ⲁ ϥ ⲣ̅ ⲡ ⲧⲏⲣ ϥ̅ ⲛ̅ ⲃⲣ̅ⲣⲉ · ⲡ ⲉⲛⲧ ⲁ ϥ ⲧⲣⲉ ⲡ ⲧⲏⲣ ϥ̅ ⲣⲁϣⲉ · ⲡ ⲉⲧⲉⲣⲉ ⲡ ⲧⲏⲣ ϥ̅ ⲁϣⲉ̅ ⲉⲃⲟⲗ ϩⲓⲧⲟⲟⲧ ϥ̅ · ⲧⲉⲛⲟⲩ ϭⲉ ⲱ̅ ⲡ ⲣⲱⲙⲉ ⲁⲙⲟⲩ ⲛ ⲅ̅ ⲧⲁⲗⲉ ⲉ ⲡ ϫⲟⲓ̈ · ⲙ̅ ⲡⲉ ⲩϫⲁⲓ̈ ⲉⲧⲉ ⲧ ⲡⲓⲥⲧⲉ ⲛ̅ ⲧ ⲉⲕⲕⲗⲏⲥⲓⲁ ⲉⲣⲉ ⲡ ⲟⲩⲟⲥⲣ̅ ⲥⲛⲁⲩ ϩⲓⲱⲱ ϥ · ⲉ ⲩ ϩⲓⲛⲉ ⲙ̅ⲙⲟ ϥ · ⲉⲧⲉ ⲛⲁⲓ̈ ⲛⲉ ⲧ ⲇⲓⲁⲑⲏⲕⲏ ⲥ ⲛ̅ⲧⲉ ⲉ ⲕ ⲙⲉⲗⲉⲧⲁ̅ ⲙ̅ⲙⲟ ⲟⲩ · ⲛⲁⲓ̈ ⲛ ⲉⲧ ⲛⲁ ϫⲓⲧ ⲕ̅ ⲉ ⲡ ⲙⲁ̅ ⲙ̅ ⲙⲟⲟⲛⲉ ⲉⲧ ⲛⲁⲛⲟⲩ ϥ · Ⲉⲣⲉ ⲡⲉ ϣⲧⲉ ϩⲓⲱⲱ ϥ · ⲙⲛ̅ ⲡ ϩⲓⲉ̅ · ⲉⲧⲉ ⲡⲁⲓ̈ ⲡⲉ ⲡⲉ ⲥ⳨ⲟ̅ⲥ̅ ⲙ̅ ⲡ ϫⲟⲉⲓⲥ · ⲉⲧⲉ ⲛⲁⲓ̈ ⲛⲉ ⲧⲉⲕ ϭⲓϫ ⲥⲛ̅ⲧⲉ ⲉⲧ ⲡⲟⲣϣ̅ ⲉⲃⲟⲗ ⲉⲧ ϣⲗⲏⲗ ⲉ ⲡ ⲛⲟⲩⲧⲉ · ⲉⲣⲉ ⲧ ⲗⲁⲩⲟ̅ ⲙ̅ⲙⲟ ϥ ⲉⲧ ⲥⲱⲕ ⲙ̅ⲙⲟ ϥ ⲉⲧⲉ ⲧⲁⲓ̈ ⲧⲉ ⲧ ⲉⲝⲟⲩⲥⲓⲁ ⲙ̅ ⲡ ϫⲟⲉⲓⲥ ⲉⲧ ⲛⲁ ϫⲓ ⲙⲟⲉⲓⲧ ϩⲏⲧ ⲕ̅ ⲉ ϩⲓⲏ̅ ⲛⲓⲙ ⲉ ⲛⲁ ⲛⲟⲩ ϥ · ⲉⲣⲉ ⲡⲉ ϩⲓⲉ ⲙ̅ⲙⲟ ϥ ⲉⲧⲉ ⲡⲁⲓ̈ ⲡⲉ ⲡ ⲉⲡⲓⲥⲕⲟⲡⲟⲥ ⲉⲧ ϩⲛ̅ ⲧ ⲉⲕⲕⲗⲏⲥⲓⲁ · ⲉⲣⲉ ⲡ ⲕⲩⲃⲏⲣⲛⲏⲧⲏⲥ ⲣ̅ ϩⲙ̅ⲙⲉ · ⲉⲧⲉ ⲡⲁⲓ̈ ⲡⲉ ⲓⲥ̅ ⲡⲁⲓ̈ ⲉⲧ ⲣ̅ ϩⲙ̅ⲙⲉ ⲙ̅ ⲡ ⲧⲏⲣ ϥ̅ · Ⲉⲣⲉ ⲛ̅ ⲛⲉⲉϥ ϩⲓ̈ⲱⲱ ϥ ⲉⲧⲉ ⲛⲁⲓ̈ ⲛⲉ ⲛⲉ ⲕⲗⲏⲣⲓⲕⲟⲥ · ⲉⲧ ϩⲛ̅ ⲧ ⲉⲕⲕⲗⲏⲥⲓⲁ ⲉⲧ ⲇⲓⲁⲕⲟⲛⲉⲓ · ⲉⲣⲉ ⲛⲉϩ ⲟⲩⲁⲧⲉ̅ ⲧⲁⲗⲏⲩ ⲉⲣⲟ ϥ · ⲉⲧⲉ ⲛⲁⲓ̈ ⲛⲉ ⲡ ⲗⲁⲟⲥ ⲛ̅ ⲭⲣⲏⲥⲧⲓⲁ ⲛⲟⲥ · ⲛ ⲅ̅ ⲙⲟⲟⲛⲉ ⲉϩⲟⲩⲛ ⲉ ⲡ ⲗⲉⲙⲏⲛ ⲉⲧ ⲛⲁⲛⲟⲩ ϥ · ⲉⲧⲉ ⲧⲁⲓ̈ ⲧⲉ ⲧⲉ ⲙⲣⲱ̅ ⲛ ⲓⲓ̅ⲥ̅ ⲉⲧⲉ ⲧⲁⲓ̈ ⲧⲉ ⲑ ⲓⲗⲏ̅ⲙ̅ ⲛ ⲧ̅ ⲡⲉ · Ⲛ ⲅ̅ ⲕⲗⲏⲣⲟⲛⲟⲙⲉⲓ ⲛ̅ ⲛ ⲉⲣⲏⲧ̅ ⲙ̅ ⲡ ⲛⲟⲩⲧⲉ ⲉⲧⲉ ⲛⲁⲓ̈ ⲛⲉ ⲛⲉϥ ⲁⲅⲁⲑⲟⲛ · ⲛ ⲅ̅ ⲙ̅ⲧⲟⲛ ⲙ̅ⲙⲟ ⲕ ⲙⲛ̅ ⲛⲉⲕ ⲥⲩⲛⲡⲟⲗⲓⲧⲏⲥ · ⲉⲧⲉ ⲛⲁⲓ̈ ⲛⲉ ⲛ ⲁⲅⲅⲉⲗⲟⲥ ⲙⲛ̅ ⲛ ⲉⲧ ⲟⲩⲁⲁⲃ ⲧⲏⲣ ⲟⲩ · Ⲧⲉⲛⲟⲩ ϭⲉ ⲛⲉ ⲥⲛⲏⲩ ⲉⲓⲥ ϩⲏⲏⲧⲉ ⲁ ⲛ ⲣ̅ ⲡⲉ ϩⲟⲟⲩ ⲧⲏⲣ ϥ̅ ⲉ ⲛ ⲅⲩⲙⲛⲁⲍⲉ ϩⲙ̅ ⲡ ϣⲁϫⲉ · ϣⲁⲛⲧ ⲛ̅ ⲧⲁϩⲉ ⲡ ϩⲱⲃ ⲉⲣⲁⲧ ϥ̅ ⲉⲛⲧ ⲁ ⲛ ϩⲓⲧⲟⲟⲧ ⲛ̅ ⲉⲣⲟ ϥ · ⲧⲉⲛⲟⲩ ϭⲉ ⲙⲁⲣ ⲛ̅ ⲉⲩⲭⲁⲣⲓⲥⲧⲁ̅ ⲙ̅ ⲡ ⲛⲟⲩⲧⲉ ⲙⲛ̅ ⲡⲉ ⲡⲛⲁ̅ ⲉⲧ ⲟⲩⲁⲁⲃ · ⲡⲁⲓ̈ ⲉⲛⲧ ⲁ ϥ ⲟⲩⲱⲛ ⲛⲁ ⲛ ⲙ̅ ⲡ ⲣⲟ̅ ⲙ̅ ⲡ ⲗⲟⲅⲟⲥ · ⲁⲩⲱ ⲁ ϥ ϯ ⲛⲁ ⲛ ⲙ̅ ⲡ ϣⲁϫⲉ ⲉ ⲛ ⲧ̅ ⲧⲁⲡⲣⲟ̅ · ϣⲁⲛⲧ ⲛ̅ ϫⲱ ⲛ̅ ⲛ ⲉⲛⲧ ⲁ ⲡ ⲗⲟⲅⲟⲥ ⲭⲁⲣⲓⲍⲉ ⲙ̅ⲙⲟ ⲟⲩ · ⲛⲁ ⲛ ⲉ ⲡ ϩⲏⲩ ⲛ̅ ⲧⲉⲛ ⲯⲩⲭⲏ ⲙⲛ̅ ⲛ ⲉⲧ ⲥⲱⲧⲙ̅ ⲉⲣⲟ ⲛ · Ⲛ̅ ⲧⲛ̅ ⲥⲙⲟⲩ ⲉ ⲡ ⲗⲟⲅⲟⲥ ⲉⲛⲧ ⲁ ϥ ⲭⲁⲣⲓⲍⲉ ⲛⲁ ⲛ ⲙ̅ ⲡⲉ ⲡⲛ̅ⲁ̅ ⲉⲧ ⲟⲩⲁⲁⲃ · ⲛ̅ⲧⲟϥ ⲟⲛ ⲡⲉ ⲛⲧ ⲁ ϥ ϫⲟⲟ ⲥ ϫⲉ ⲉⲩϣⲁⲛ ϣⲁϫⲉ ⲛⲙ̅ⲙⲏ ⲧⲛ̅ ⲙ̅ⲡⲣ̅ ϥⲓ ⲡ ⲣⲟⲟⲩϣ ϫⲉ ⲉ ⲧⲉⲧ ⲛ ⲁ ϫⲟⲟ ⲥ ϫⲉ ⲟⲩ · ⲥⲉ ⲛⲁ ϯ ⲅⲁⲣ ⲛⲏ ⲧⲛ̅ ⲛ̅ ⲧⲉ ⲩⲛⲟⲩ ⲉⲧ ⲙ̅ⲙⲁⲩ ⲙ̅ ⲡ ⲉⲧ ⲉⲧⲛ ⲛⲁ ϫⲟⲟ ϥ · ⲛ̅ⲧⲱⲧⲛ̅ ⲅⲁⲣ ⲁⲛ ⲡ ⲉⲧ ϣⲁϫⲉ ⲁⲗⲗⲁ ⲡⲉ ⲡⲛ̅ⲁ̅ ⲙ̅ ⲡⲉⲧⲛ̅ ⲉⲓ̈ⲱⲧ ⲡ ⲉⲧ ϣⲁϫⲉ ⲛ̅ ϩⲏⲧ ⲧⲏⲩⲧⲛ̅ · Ⲁⲛⲟⲛ ⲇⲉ ϩⲱⲱ ⲛ ⲙⲁⲣ ⲛ̅ ϯ ⲉⲟⲟⲩ ⲙ̅ ⲡ ⲛⲟⲩⲧⲉ ⲙ̅ ⲡ ⲛⲟⲩⲧⲉ ⲡ̅ ⲡⲁⲛⲧⲱⲕⲣⲁⲧⲱⲣ ⲉⲛⲧ ⲁ ϥ ⲧⲛ̅ⲛⲟⲟⲩ ⲛⲁ ⲛ ⲙ̅ ⲡ ⲣ̅ⲣⲟ̅ ⲡⲉ ⲭ̅ⲥ̅ · Ⲡⲁⲓ̈ ⲉⲃⲟⲗ ϩⲓⲧⲟⲟⲧ ϥ̅ ⲉ ⲛ ⲥⲙⲟⲩ ⲁⲩⲱ ⲉ ⲛ ϩⲩⲙⲛⲉⲩⲉ ⲉ ⲡ ⲓⲱⲧ̅ ⲙⲛ̅ ⲡ ϣⲏⲣⲉ ⲙⲛ̅ ⲡⲉ ⲡⲛⲁ̅ ⲉⲧ ⲟⲩⲁⲁⲃ · ⲧⲉ ⲧⲣⲓⲁⲥ ⲛ̅ ϩⲟⲙⲟⲟⲩⲥⲓⲟⲥ ϫⲓⲛ ⲁⲓⲱⲛ ϣⲁⲁ ⲛ ⲁⲓⲱⲛ ⲧⲏⲣ ⲟⲩ ϩⲁⲙⲏⲛ · ◈ — ◈ — ◈ — ◈ — ◈ — ◈ ⲁⲑⲁⲛⲁⲥⲓⲟⲥ ⲁⲣⲭⲏⲉⲡⲓⲥⲕⲟⲡⲟⲩ · ◈ ◈ ◈ ◈ ◈ ◈ ◈ ◈ ◈ ◈ ◈ ◈ ◈ ◈ — — — — — — —
2	0	sText1	ⲞⲨ ⲖⲞⲄⲞⲤ Ⲉ Ⲁ Ϥ ⲦⲀⲨⲞ Ϥ Ⲛ̅ϬⲒ Ⲡ̅ ⲠⲀⲦⲢⲒ ⲀⲢⲬⲎⲤ ⲈⲦ ⲞⲨⲀⲀⲂ ⲀⲠⲀ ⲀⲐⲀⲚⲀⲤⲒⲞⲤ Ⲡ ⲀⲢⲬⲎ̅ⲈⲠⲒⲤⲔⲞⲠⲞⲤ Ⲛ̅ ⲢⲀⲔⲞⲦⲈ · ⲈⲦⲂⲈ ⲦⲈ ⲮⲨⲬⲎ ⲘⲚ̅ Ⲡ ⲤⲰⲘⲀ · ◈◈ — ◈◈ — ◈◈ — ◈◈ — ◈◈ Ⲡ ϣⲁϫⲉ ⲙⲉⲛ ⲉⲧ ⲟⲩ ⲧⲛ̅ⲛⲟⲟⲩ ⲙ̅ⲙⲟ ϥ ϩⲛ̅ ⲙ̅ ⲡⲏⲩⲉ̅ ⲙⲛ̅ ⲡ ⲑⲟⲛⲟⲥ ⲛ̅ϩⲏⲧ ϥ̅ · ⲡⲁⲓ̈ ⲉⲧ ⲥⲃ̅ⲧⲱⲧ̅ ⲉ ϫⲱⲕⲣ̅ ⲛ̅ ⲛ ⲉⲧ ⲙ̅ ⲯⲩⲭⲏ · ⲛ̅ⲧⲱⲧⲛ̅ ϩⲱⲧ ⲧⲏⲩⲧⲛ̅ ϣⲱⲡⲉ ⲉ ⲧⲉⲧⲛ̅ ⲥⲃ̅ⲧⲱⲧ̅ ⲡⲣⲟⲥ ⲧ ϭⲟⲙ ⲙ̅ ⲡ ϣⲁϫⲉ · ⲁⲗⲗⲁ ⲥⲉ ⲣ̅ ⲭⲣⲓⲁ ⲟⲛ ⲙ̅ ⲡ ⲉⲧ ⲥⲱⲧⲙ̅ · ⲛ̅ ⲑ ⲉ ⲅⲁⲣ ⲙ̅ ⲡ ϩⲟⲩ ⲙ̅ ⲡⲉ̅ ⲉⲧⲉ ⲙ̅ ⲉ ϥ ϯ ⲕⲁⲣⲡⲟⲥ ⲉϫⲙ̅ ⲡ ⲕⲁϩ · ⲟⲩⲇⲉ ⲙⲁⲣⲉ ⲡ ⲕⲁϩ ϯ ⲟⲩⲱ̅ ⲉϫⲙ̅ ⲡ ϩⲟⲩ ⲙ̅ ⲡⲉ̅ · ⲧⲁⲓ̈ ⲧⲉ ⲑ ⲉ ⲉⲧⲉ ⲙⲁⲣⲉ ⲡ ⲁⲕⲣⲟⲁ ⲧⲏⲥ ϯ ϩⲏⲩ ⲉϫⲙ̅ ⲡ ⲉⲧ ϯ ⲥⲃⲱ̅ ⲛⲁ ϥ · ⲟⲩⲇⲉ ⲡ ⲉⲧ ϯ ⲥⲃⲱ̅ ⲉϫⲙ̅ ⲡ ⲉⲧ ⲥⲱⲧⲙ̅ ⲛ̅ⲥⲱ ϥ · ⲡ ⲗⲟⲅⲟⲥ ⲇⲉ ⲛⲁ ϯ ⲙ̅ ⲡ ϣⲁϫⲉ · ⲁⲩⲱ ⲧ ⲙⲛⲧ̅ ⲥⲧⲙⲏⲧ̅ ⲙⲁⲣ ⲟⲩ ϫⲟⲕ ⲥ̅ ⲉⲃⲟⲗ ⲛ̅ϭⲓ ⲛ ⲉⲧ ⲥⲱⲧⲙ̅ · Ⲉⲓⲥ ⲡ ⲗⲟⲅⲟⲥ ⲅⲁⲣ ϯ ⲛ̅ ⲧⲉϥ ϭⲟⲙ · ⲛ̅ ⲧⲉⲧⲛ̅ ϩⲱⲧ ⲧⲏⲩⲧⲛ̅ ⲁϫⲙ̅ ⲡ ⲑⲟⲛⲟⲥ ⲉ ⲁ ⲧⲉⲧⲛ̅ ⲣ̅ ϣⲟⲣⲡ̅ ⲉ ⲧⲃ̅ⲃⲉ ⲧⲏⲩⲧⲛ̅ ⲉⲃⲟⲗ ϩⲛ̅ ϩⲱⲕ ⲛⲓⲙ · ϩⲓ ⲡ ⲑⲟⲛⲟⲥ ⲙⲛ̅ ⲧ̅ ⲙⲛⲧ̅ ⲁⲡⲓⲥⲧⲟⲥ ϫⲉ ⲥⲉ ⲟ̅ ⲛ̅ ϫⲁϫⲉ ⲉ ⲧ ⲇⲓⲕⲁⲓⲟⲥⲩⲛⲏ · Ⲡ ⲕⲱϩ ⲅⲁⲣ ϯ ⲟⲩⲃⲉ ⲧ ⲁⲅⲁⲡⲏ̅ · ⲁⲩⲱ ⲧ ⲙⲛ̅ⲧ̅ ⲁⲡⲓⲥⲧⲟⲥ ⲟⲩⲃⲉ ⲧ ⲡⲓⲥⲧⲓⲥ · ⲛ̅ ⲑ ⲉ ⲟⲛ ⲉⲧⲉⲣⲉ ⲡ ⲉⲧ ⲥⲁϣⲉ ϯ ⲟⲩⲃⲉ ⲡ ⲉⲧ ϩⲟⲗϭ̅ · ⲁⲩⲱ ⲡ ⲕⲁⲕⲉ ϯ ⲟⲩⲃⲉ ⲡ ⲟⲩⲟⲉⲓⲛ · ⲁⲩⲱ ⲡ̅ ⲡ ⲉⲑ ⲟⲟⲩ ⲟⲩⲃⲉ ⲡ̅ ⲡ ⲉⲧ ⲉⲧ ⲛⲁⲛⲟⲩϥ · ⲡ ⲙⲟⲩ ϯ ⲟⲩⲃⲉ ⲡ ⲱⲛϩ̅ · ⲁⲩⲱ ⲡ ϭⲟⲗ ϯ ⲟⲩⲃⲉ ⲧ ⲙⲉ̅ · ⲛ ⲉⲧ ϫⲏⲕ ⲇⲉ ⲉⲃⲟⲗ ϩⲛ̅ ⲧ ϭⲟⲙ ⲙ̅ ⲡ ⲁⲛⲧⲓⲕⲓⲙⲉⲛⲟⲥ ⲛ ⲉⲧⲉ ⲩⲛⲧⲁ ⲩ ⲙ̅ⲙⲁⲩ · ⲛ ⲟⲩ ⲕⲱϩ ⲙⲛ̅ ⲟⲩ ⲡⲑⲟⲛⲟⲥ · ⲙⲛ̅ ⲧ ⲙⲛⲧ̅ ⲁ ⲡⲓⲥⲧⲟⲥ ⲉ ⲩ ⲙⲟⲥⲧⲉ ⲛ̅ ⲧ ⲁⲅⲁⲡⲏ · [ⲙⲛ̅] ⲙⲛ̅ⲧ ⲡⲓⲥⲧⲓⲥ ⲛ ⲉⲧ ⲙⲟⲥⲧⲉ ⲇⲉ ⲛ̅ ⲛⲁⲓ̈ · ⲥⲉ ⲟ̅ ⲛ ϫⲁϫⲉ ⲉ ⲡ ⲛⲟⲩⲧⲉ · Ⲧⲛ̅ ⲥⲟⲟⲩⲛ ⲅⲁⲣ ⲛⲁ ⲙⲉⲣⲁⲧⲉ ϫⲉ ⲟⲩⲟⲛ ⲛⲓⲙ ⲉⲧ ⲙⲏϩ ⲛ̅ ⲕⲱϩ ϩⲓ ⲡ ⲑⲟⲛⲟⲥ ϩⲓ ⲁⲡⲓⲥⲧⲓⲁ · ⲥⲉ ⲟ̅ ⲛ̅ ϫⲁϫⲉ ⲉ ⲧ ⲇⲓⲕⲁⲓⲟⲥⲩⲛⲏ · ⲣⲟⲉⲓⲥ ϭⲉ ⲉⲣⲱ ⲧⲛ̅ ⲉ ⲛ ⲉⲧ ⲟ̅ ⲛ̅ ϫⲁϫⲉ ⲉ ⲧ ⲇⲓⲕⲁⲓⲟⲥⲩⲛⲏ · ⲛ̅ ⲧⲉⲧⲛ̅ ϣⲱⲡ̅ ⲉⲣⲱ ⲧⲛ̅ ⲛ ⲧ̅ ⲡⲓⲥⲧⲓⲥ ⲙⲛ̅ ⲧ ⲁⲅⲁⲡⲏ̅ · ϫⲉ ⲉⲧⲃⲉ ⲛⲁⲓ̈ ⲛ̅ⲧ ⲁ ⲛ ⲉⲧ ⲟⲩⲁⲁⲃ ⲧⲏⲣ ⲟⲩ ⲟⲩϫⲁⲓ̈ · ϫⲓⲛⲛ̅ ⲧⲉ ϩⲟⲩⲉⲓ̈ⲧⲉ ϣⲁ ⲁϩⲣⲁⲓ̈ ⲉ ⲧⲉⲛⲟⲩ · Ⲟⲩⲱⲛϩ̅ ϭⲉ ⲉⲃⲟⲗ ⲛ ⲧ̅ ϭⲟⲙ ⲛ̅ ⲧ ⲁⲅⲁⲡⲏ̅ ⲙ̅ ⲡ ϣⲁϫⲉ ⲙ̅ⲙⲁⲧⲉ ⲁⲛ ⲁⲗⲗⲁ ϩⲙ̅ ⲡ ϩⲱⲃ · ⲁ ϥ ⲧⲁⲁ ϥ ⲅⲁⲣ ⲛ̅ ⲥⲱⲧⲉ ϩⲁⲣⲟ ⲛ ⲧⲏⲣ ⲛ̅ ⲛ̅ϭⲓ ⲡ ϫⲟⲉⲓⲥ · ⲛ̅ ⲑ ⲉ ⲅⲁⲣ ⲛ̅ⲧ ⲁ ⲡ ⲕⲟⲥ ⲙⲟⲥ ⲧⲏⲣ ϥ̅ ϣⲱⲡⲉ ϩⲙ̅ ⲡ ϣⲁϫⲉ ⲛ̅ ⲣⲱ ϥ ⲛ̅ⲧ ⲁ ⲛ ϣⲱⲡⲉ ϩⲱⲱ ⲛ ⲁⲛ · ⲁⲗⲗⲁ ⲁ ϥ ⲧⲁⲙⲓⲟ ⲛ ϩⲙ̅ ⲡ ϣⲁϫⲉ ⲙⲛ̅ ⲡ ϩⲱⲃ · Ⲙ̅ⲡⲉ ⲡ ⲛⲟⲩⲧⲉ ϩⲱ̅ ⲉⲣⲟ ϥ ⲉ ⲧⲣⲉ ϥ ϫⲟⲟ ⲥ ϫⲉ ⲙⲁⲣ ⲛ̅ ⲧⲁⲙⲉⲓ̈ⲟ̅ ⲛ ⲟⲩ ⲣⲱⲙⲉ · ⲕⲁⲧⲁ ⲡⲉⲛ ⲉⲓ̈ⲛⲉ ⲙⲛ̅ ⲧⲉⲛ ϩⲓⲕⲱⲛ · ⲁⲗⲗⲁ ϥ ⲧⲣⲉ ⲡ ϩⲱⲃ ⲟⲩⲁϩ ϥ̅ ⲛ̅ⲥⲁ ⲡ ϣⲁϫⲉ · ⲁ ⲡ ⲛⲟⲩⲧⲉ ⲅⲁⲣ ϫⲓ ⲛ ⲟⲩ ⲕⲁϩ ⲉⲃⲟⲗ ϩⲙ̅ ⲡ ⲕⲁϩ · ⲁ ϥ ⲡⲗⲁⲥⲥⲉ ⲙ̅ⲙⲟ ϥ ⲛ ⲟⲩ ⲣⲱⲙⲉ · ⲕⲁⲧⲁ ⲧⲉϥ ϩⲓⲕⲱⲛ ⲙⲛ̅ ⲡⲉϥ ⲉⲓ̈ⲛⲉ · ⲁ ϥ ⲛⲓϥⲉ ⲉϩⲟⲩⲛ ϩⲙ̅ ⲡⲉϥ ϩⲟ̅ ⲛ ⲟⲩ ⲡ ⲛⲟⲏ̅ ⲛ ⲱⲛϩ̅ · Ⲁⲇⲁⲙ ⲇⲉ ⲁ ϥ ϣⲱⲡⲉ ϩⲁⲧⲟⲟⲧ ϥ̅ ⲙ̅ ⲡ ⲙⲟⲩ · ⲉⲧⲃⲉ ⲧⲉϥ ⲡⲁⲣⲁⲃⲁⲥⲓⲥ · ⲁⲩⲱ ⲁ ⲡⲉ ⲡⲗⲁⲥⲙⲁ̅ ⲛ̅ ⲁⲇⲁⲙ ⲣ̅ ⲭⲣⲓⲁ ⲉ ⲧⲣⲉ ⲩ ⲡⲗⲁⲥⲥⲉ ⲙ̅ⲙⲟ ϥ ⲛ̅ ⲕⲉ ⲥⲟⲡ̅ ⲉⲃⲟⲗ ϩⲓ ⲧⲟⲟⲧ ϥ̅ ⲙ̅ ⲡ ⲛⲟⲩⲧⲉ ⲡ ⲇⲏⲙⲓⲟⲩⲣⲅⲟⲥ · ϫⲉⲕⲁⲥ ⲉϥⲉ ⲟⲩ ϫⲁⲓ̈ · ⲁ ⲡ ⲣⲱⲙⲉ ⲅⲁⲣ ⲥⲣⲟϥⲣⲉϥ ⲧⲟⲙⲥ̅ ⲉ ⲡ ⲕⲁϩ · ⲉ ⲁ ⲡⲉ ⲡⲛⲁ̅ ⲡⲱⲣϫ̅ ⲉⲃⲟⲗ ⲙ̅ⲙⲟ ϥ · ⲡⲁⲓ̈ ⲉⲛⲧ ⲁ ϥ ⲛⲓϥⲉ ⲉ ϩⲟⲩⲛ ⲉϩⲣⲁ ϥ ⲛ̅ϩⲏⲧ ϥ̅ · ⲉ ⲁ ϥ ϣⲱⲡⲉ ⲛ ⲟⲩ ⲡ ⲛⲟⲏ̅ ⲛ ⲱⲛϩ̅ · ⲡⲁⲓ̈ ϭⲉ ⲁ ⲩ ⲁⲙⲁϩⲧⲉ ⲙ̅ⲙⲟ ϥ · ϩⲛ̅ ⲟⲩ ⲧⲟⲡⲟⲥ ⲛ̅ ⲕⲁⲕⲉ ⲛ̅ⲧⲉⲣⲉ ϥ ⲙⲟⲩ · ϩⲙ̅ ⲡ ⲙⲁ̅ ⲉⲧ ⲟⲩ ⲙⲟⲩⲧⲉ ⲉⲣⲟ ϥ ϫⲉ ⲁⲙⲛ̅ⲧⲉ · Ⲧⲉ ⲯⲩⲭⲏ ⲅⲁⲣ ⲙⲛ̅ ⲡ ⲥⲱⲙⲁ ⲁ ⲩ ⲡⲱϣ · ⲁⲩⲱ ⲁ ⲡ ⲙⲟⲩ ⲡⲟⲣϫ ⲟⲩ ⲉ ⲛⲉⲩ ⲉⲣⲏⲩ · ⲧⲉ ⲯⲩⲭⲏ̅ ⲙⲉⲛ ⲁ ⲩ ⲙⲟⲣ ⲥ̅ ϩⲛ̅ ⲁⲙⲛ̅ⲧⲉ · ⲧ ⲥⲁⲣⲝ̅ ⲇⲉ ϩⲱⲱ ⲥ ⲁ ⲥ ⲃⲱⲗ ⲉ ⲃⲟⲗ ϩⲙ̅ ⲡ ⲕⲁϩ · ⲁⲩⲱ ⲛⲉⲩ ⲛ̅ ⲟⲩ ⲛⲟϭ ⲛ̅ ⲟⲩⲉ̅ ⲟⲩⲧⲱ ⲟⲩ ⲙⲛ̅ ⲛⲉⲩ ⲉⲣⲏⲩ · ⲧ ⲥⲁⲣⲝ̅ ⲙⲛ̅ ⲧⲉ ⲯⲩⲭⲏ · ⲧ ⲥⲁⲣⲝ̅ ⲙⲉⲛ ⲁ ⲥ ⲱϫⲛ̅ ⲁⲩⲱ ⲁ ⲥ ϫⲱⲣ ⲉⲃⲟⲗ ϩⲙ̅ ⲡ ⲕⲁϩ · ⲉⲛⲧ ⲁ ⲩ ⲧⲟⲙⲥ̅ ⲛ̅ϩⲏⲧ ϥ̅ · ⲧⲉ ⲯⲩⲭⲏ ⲇⲉ ϩⲱⲱ ⲥ ⲁ ⲥ ⲣ̅ ⲁⲧ ϭⲟⲙ ϩⲛ̅ ⲙ̅ ⲙⲣ̅ⲣⲉ ⲛ ⲁⲙⲛ̅ⲧⲉ · ⲧⲉ ⲯⲩⲭⲏ̅ ⲉⲧ ϭⲙ̅ϭⲟⲙ ⲁ ⲩ ⲙⲟⲣⲥ̅ ϩⲙ̅ ⲡ ⲕⲁⲕⲉ · Ⲡ ϭⲱⲃ ϩⲱⲱ ϥ ⲡ ⲥⲱⲙⲁ ⲁ ϥ ⲃⲱⲗ ⲉⲃⲟⲗ ϩⲙ̅ ⲡ ⲕⲁϩ · ⲡ ⲥⲱⲙⲁ ⲅⲁⲣ ⲛⲁ ϣ ϭⲙ̅ϭⲟⲙ ⲁⲛ ⲉ ⲕⲓⲙⲉ ϥ ⲃⲏⲗ ⲉⲃⲟⲗ ϩⲙ̅ ⲡ ⲧⲟⲟⲩ · ⲟⲩⲇⲉ ⲧⲉ ⲯⲩⲭⲏ ⲛⲁ ϣ ϭⲙ̅ϭⲟⲙ ⲁⲛ ⲉ ⲣ̅ ⲟⲩ ϩⲱⲃ ⲉ ⲥ ⲙⲏⲣ ϩⲛ̅ ⲁⲙⲛ̅ⲧⲉ · ⲛ̅ⲧⲉⲣⲉ ⲡ ⲙⲟⲩ ⲅⲁⲣ ϥⲓ ⲙ̅ ⲡ ⲣⲱⲙⲉ ⲡ ϫⲱⲱⲣⲉ ⲙⲉⲛ ⲁ ϥ ⲙⲟⲣ ϥ̅ ϩⲛ̅ ⲁⲙⲛ̅ⲧⲉ ⲉⲧⲉ ⲧⲉ ⲯⲩⲭⲏ ⲧⲉ · ⲡ ϭⲱⲃ ϩⲱⲱ ϥ ⲁ ϥ ϥⲟⲗ ϥ̅ ⲉⲃⲟⲗ ϩⲙ̅ ⲡ ⲕⲁϩ · ⲉⲧⲉ ⲧ ⲥⲁⲣⲝ̅ ⲧⲉ · Ⲛ̅ ⲑ ⲉ ⲅⲁⲣ ⲛ ⲟⲩ ⲧⲩⲣⲁⲛⲛⲟⲥ ⲁ ϥ ⲛⲁ ϫⲓ ⲛ ⲟⲩ ⲡⲟⲗⲓⲥ ⲛ ⲣ̅ⲣⲟ̅ · ⲛ ϥ̅ ⲣ̅ ϣⲟⲣⲡ ⲛ ϥ̅ ⲁⲙⲁϩⲧⲉ ⲉϫⲱ̅ ⲡ ⲣ̅ⲣⲟ̅ ⲛ ϥ̅ ⲟⲣϫ ϥ̅ ϩⲁⲧⲟⲟⲧ ϥ̅ · Ⲧⲁⲓ̈ ⲧⲉ ⲑ ⲉ ⲉⲧⲉⲣⲉ ⲡ ⲙⲟⲩ ⲣ̅ ϣⲟⲣⲡ̅ ⲉ ⲧⲉ ⲯⲩⲭⲏ̅ · ⲉ ⲁ ⲡ ⲥⲱⲙⲁ ϣⲱⲡⲉ ⲛ̅ ⲑ ⲉ ⲛ ⲟⲩ ϫⲁⲓ̈ ⲉ ⲙⲛ̅ ⲣⲉϥ ⲣ̅ ϩⲙ̅ⲙⲉ ϩⲓⲱⲱ ϥ · ⲧⲁⲓ̈ ⲧⲉ ⲑ ⲉ ⲛ̅ⲧ ⲁ ⲡ ⲥⲱⲙⲁ ⲧⲁⲕⲟ̅ · ⲁ ϥ ⲣ̅ ⲙⲉⲗⲟⲥ ⲙⲉⲗⲟⲥ ⲉⲃⲟⲗ ϫⲉ ⲁ ⲧⲉ ⲯⲩⲭⲏ ⲗⲟ̅ ⲉ ⲥ ⲣ̅ ϩⲙ̅ⲙⲉ ⲙ̅ⲙⲟ ϥ · ⲁⲩⲱ ⲁ ⲙ ⲙⲉⲗⲟⲥ ϫⲱⲱⲣ ⲉⲃⲟⲗ ϩⲙ̅ ⲡ ⲧⲟⲟⲩ · ⲁ ⲩ ⲧⲁⲕⲟ̅ ⲛ̅ ⲑ ⲉ ⲛ ⲟⲩ ⲡⲟⲗⲓⲥ ⲉ ⲥ ϣⲏϥ · ⲛ̅ ⲑ ⲉ ⲛ ⲟⲩ ϫⲟⲓ̈ ⲉ ⲙⲛ̅ ⲣⲉϥ ⲣ̅ ϩⲙ̅ⲙⲉ ⲛ̅ϩⲏⲧ ϥ̅ ⲉ ⲁ ϥ ⲱⲙⲥ̅ ϩⲣⲁⲓ̈ ϩⲙ̅ ⲡ ⲙⲟⲟⲩ · ⲉⲣⲉ ⲧⲉ ⲯⲩⲭⲏ ⲅⲁⲣ ⲣ̅ ϩⲙ̅ⲙⲉ ⲙ̅ ⲡⲉⲥ ⲥⲱⲙⲁ ⲙ̅ⲙⲓⲛ ⲙ̅ⲙⲟ ⲥ ⲛ̅ ⲑ ⲉ ⲛ ⲟⲩ ⲣ̅ⲣⲟ ⲉ ϥ ⲟⲓⲕⲟ ⲛⲟⲙⲉⲓ ⲛ̅ ⲧⲉϥ ⲡⲟⲗⲓⲥ · Ⲛ̅ⲧ ⲉⲣⲉ ⲡ ⲣⲱⲙⲉ ⲅⲁⲣ ⲙⲟⲩ ⲙ̅ⲡⲉ ⲧⲉϥ ⲯⲩⲭⲏ̅ ϭⲙ̅ϭⲟⲙ ⲉ ⲕⲩⲃⲉⲣⲛⲏⲧⲉⲩⲉ ⲛ̅ ⲧⲉϥ ⲥⲁⲣⲝ̅ ⲉⲃⲟⲗ ϫⲉ ⲥ ⲙⲏⲣ̅ ϩⲛ̅ ⲁⲙⲛ̅ⲧⲉ · ⲁⲩⲱ ⲁ ⲥ ⲥⲱⲣⲙ̅ ϩⲛ̅ ⲛⲉ ϩⲓⲟⲟⲩⲉ ⲛ ⲧ̅ ⲇⲓⲕⲁⲓⲟ ⲥⲩⲛⲏ̅ · ⲛ̅ ⲑ ⲉ ⲛ ⲟⲩ ⲕⲉⲃⲉⲣⲛⲏⲧⲏⲥ ⲉ ⲁ ⲡⲉϥ ϫⲟⲓ̈ ⲥⲱⲣⲙ̅ ϩⲛ̅ ⲑ ⲁⲗⲁⲥⲥⲁ̅ · ⲁ ⲥ ⲣⲓⲕⲉ ⲉⲃⲟⲗ ϩⲛ̅ ⲛⲉ ϩⲓⲟⲟⲩⲉ ⲉⲧ ⲥⲟⲩⲧⲱⲛ ⲛ̅ϭⲓ ⲧⲉ ⲯⲩⲭⲏ̅ · ⲉ ⲩ ϥⲱⲱⲣⲉ ⲙ̅ⲙⲟ ⲥ ⲉⲛⲉ ⲉ ϩⲓⲟⲟⲩⲉ ⲛ ⲛ̅ ⲥⲟⲟⲛⲉ ⲉ ⲧⲣⲉ ⲩ ⲧⲟⲣⲡ ⲥ̅ ⲛ̅ϩⲏⲧ ⲟⲩ · ⲉⲧⲉ ⲛⲁⲓ̈ ⲛⲉ ⲙ̅ ⲙⲛⲧ̅ ⲛⲟⲉⲓⲕ · ⲙⲛ̅ ⲙ̅ ⲡⲟⲣⲛⲓⲁ · ⲙⲛ̅ ⲙⲛⲧ̅ ⲙⲁⲓ̈ ⲕⲟⲥⲙⲉⲓ̈ · ⲙⲛ̅ ⲙ̅ ⲙⲛ̅ⲧ̅ ⲣⲉϥ ϣⲙ̅ϣⲉ ⲉⲓⲇⲱⲗⲟⲛ · ⲙⲛ̅ ⲙ̅ ⲙⲛⲧ̅ ⲣⲉϥ ϩⲉⲧⲃ̅ ⲣⲱⲙⲉ · ⲙⲛ̅ ⲙ̅ ⲙⲟⲥⲧⲉ · Ⲛⲁⲓ̈ ⲅⲁⲣ ⲛⲉ ⲛⲧ ⲁ ⲥ ⲧⲁⲕⲉ ⲡ ⲣⲱⲙⲉ ⲛ̅ϩⲏⲧ ⲟⲩ ⲛ̅ϭⲓ ⲧⲉ ⲯⲩⲭⲏ · ⲁⲩⲱ ⲉⲧⲃⲉ ⲛⲁⲓ̈ ⲛ̅ⲧ ⲁ ϥ ⲣ̅ ϫⲟⲗⲉⲥ ϩⲛ̅ ⲛ̅ ⲧⲟⲟⲩ · ⲁ ⲩ ⲧⲁⲁ ⲥ ⲇⲉ ϩⲓⲧⲙ̅ ⲡ̅ ⲡⲟⲛⲏⲣⲟⲥ ⲉⲛⲧ ⲁ ⲥ ⲟⲩⲁϩ ⲥ̅ ⲛ̅ⲥⲱ ϥ · ⲉ ⲧⲣⲉ ⲩ ⲁⲙⲁϩⲧⲉ ⲙ̅ⲙⲟ ⲥ ϩⲛ̅ ⲁⲙⲛ̅ⲧⲉ · ⲉⲃⲟⲗ ϫⲉ ⲁ ϥ ⲥⲩⲗⲁ̅ ⲙ̅ⲙⲟ ⲥ ⲛ̅ ⲑ ⲉ ⲛ ⲟⲩ ⲥⲟⲟⲛⲉ · Ⲡⲗⲏⲛ ⲁ ϥ ⲕⲁⲁ ⲥ ⲉⲣⲟ ⲥ ⲉ ⲧⲙ̅ ⲧⲣⲉ ⲥ ϭⲙ̅ϭⲟⲙ ⲉ ⲃⲟⲏⲑⲉⲓ̈ ⲉ ⲡⲉⲥ ⲥⲱⲙⲁ ⲙ̅ⲙⲓⲛ ⲙ̅ⲙⲟ ⲥ ⲉ ⲁ ϥ ⲧⲁⲕⲟ̅ · ⲁ ⲧ ⲥⲁⲣⲝ̅ ⲃⲱⲗ ⲉⲃⲟⲗ ϩⲙ̅ ⲡ ⲕⲁϩ · ϩⲛ̅ ⲛⲉⲥ ϩⲟⲣⲙⲁⲕⲏ · ⲉ ⲁ ⲛ ⲙⲉⲗⲟⲥ ⲟⲩⲉ̅ ⲉⲃⲟⲗ ⲛ̅ ⲛⲉⲩ ⲉⲣⲏⲩ ⲉⲃⲟⲗ ϫⲉ ⲧⲉ ⲯⲩⲭⲏ̅ ϣⲟⲟⲡ̅ ⲁⲛ ⲛ̅ϩⲏⲧ ⲟⲩ ⲉ ⲥ ⲙⲟⲩⲣ̅ ⲙ̅ⲙⲟ ⲟⲩ · ⲧⲉ ⲯⲩⲭⲏ ϩⲱⲱ ⲥ ⲥ ⲙⲏⲣ̅ ϩⲛ̅ ⲁⲙⲛ̅ⲧⲉ ϩⲛ̅ ϩⲉⲛ ⲡⲉⲇⲏⲥ ⲁⲛ · ⲁⲗⲗⲁ ϩⲛ̅ ϩⲉⲛ ⲙⲣ̅ⲣⲉ · Ⲉⲧⲃⲉ ⲡⲁⲓ̈ · ⲙ̅ ⲡ ⲥ̅ⲉ ϣ ϭⲙ̅ϭⲟⲙ ⲉ ⲃⲟⲏⲑⲉⲓ ⲉ ⲡⲉⲥ ⲥⲱⲙⲁ ⲙ̅ⲙⲓⲛ ⲙ̅ⲙⲟ ⲥ ⲉ ⲧⲙ̅ ⲧⲣⲉ ϥ ⲧⲁⲕⲟ̅ ϩⲙ̅ ⲡ ⲕⲁϩ · ⲛ̅ ⲑ ⲉ ⲅⲁⲣ ⲛ ⲟⲩ ⲣⲉϥ ⲣ̅ ϩⲙ̅ⲙⲉ ⲉ ϥ ⲛⲁ ⲙⲟⲩ ⲛ̅ⲧⲉ ⲡⲉϥ ϫⲟⲓ̈ ⲃⲱⲕ ⲛ̅ ⲧ ⲙ̅ⲧⲱ̅ · Ⲧⲁⲓ̈ ϩⲱⲱ ϥ ⲧⲉ ⲑ ⲉ ⲉⲛⲉ ⲣⲉ ⲧⲉ ⲯⲩⲭⲏ ⲙⲏⲣ̅ ⲁⲛ ϩⲛ̅ ⲁⲙⲛ̅ⲧⲉ ⲡⲉ ⲛⲉ ⲥ ⲛⲁ ⲣ̅ ϩⲙ̅ ⲙⲉ ⲙ̅ ⲡⲉⲥ ⲥⲱⲙⲁ ⲡⲉ ⲉ ⲧⲙ̅ ⲧⲣⲉ ϥ ⲧⲁⲕⲟ̅ · ⲧⲉ ⲯⲩⲭⲏ ϭⲉ ⲁ ⲩ ⲙⲟⲣⲥ̅ ⲟⲩ ⲙⲟⲛⲟⲛ ϩⲛ̅ ϩⲉⲛ ⲙⲣ̅ⲣⲉ ⲁⲗⲗⲁ ⲁ ⲩ ⲙⲟⲣⲥ̅ ϩⲛ̅ ⲛⲉⲥ ⲛⲟⲃⲉ ⲙ̅ⲙⲓⲛ ⲙ̅ⲙⲟ ⲥ ⲛ̅ ⲑ ⲉ ⲛ̅ ϩⲉⲛ ⲛⲟⲩϩ · ⲉⲧⲃⲉ ⲡⲁⲓ̈ ϭⲉ ⲁ ⲥ ⲣ̅ ⲁⲧ ϭⲟⲙ · ⲁ ⲥ ⲕⲁ ⲡⲉⲥ ⲥⲱⲙⲁ̅ ⲛ̅ⲥⲱ ⲥ ⲉ ⲁ ϥ ⲧⲁⲕⲟ̅ ϩⲙ̅ ⲡ ⲕⲁϩ · ⲧⲉ ⲯⲩⲭⲏ ⲇⲉ ⲟⲛ ⲥⲉ ϩⲟϫ ϫⲉϫ ⲙ̅ⲙⲟ ⲥ ϩⲛ̅ ⲁⲙⲛ̅ⲧⲉ · ⲉ ⲁ ⲥ ϣⲱⲡⲉ ⲛ̅ ϩⲩⲡⲟⲡⲟⲇⲓⲟⲛ ⲙ̅ ⲡ ⲙⲟⲩ · Ϣ̅ϣⲟⲟⲡ̅ ϩⲛ̅ ⲁⲙⲛ̅ⲧⲉ ⲉ ⲥ ⲣⲓⲙⲉ ⲁⲩⲱ ⲥ ⲁϣ ⲁϩⲟⲙ ⲉϫⲙ̅ ⲡⲉⲥ ⲥⲱⲙⲁ ⲉⲧ ⲛⲁⲛⲟⲩ ϥ · ⲉ ⲥ ϫⲱ ⲙ̅ⲙⲟ ⲥ ϫⲉ ⲉ ϥ ⲧⲱⲛ ⲡⲁ ⲥⲱⲙⲁ · ⲡⲁⲓ̈ ⲉ ϣⲁ ⲓ̈ ϫⲱ̅ ⲛ̅ϩⲏⲧ ϥ̅ ⲛ̅ϩⲏⲧ ϥ̅ ⲛ̅ ϩⲉⲛ ⲟⲩⲗ̅ⲗⲉ · ⲉ ϥ ⲧⲱⲛ ⲡⲁ ⲥⲱⲙⲁ ⲡⲁⲓ̈ ⲉ ϣⲁ ⲓ̈ ϣⲗⲏⲗ ⲉ ⲡ ⲛⲟⲩⲧⲉ ⲛ̅ϩⲏⲧ ϥ̅ · ⲉ ϥ ⲧⲱⲛ ⲡⲁ ⲥⲱⲙⲁ̅ ⲉⲧ ⲛⲁⲛⲟⲩ ϥ ⲡⲁⲓ̈ ⲉ ⲛⲉ ⲓ̈ ⲟ̅ ⲛ̅ ⲣⲱⲙⲉ ⲛ̅ϩⲏⲧ ϥ̅ ⲙⲛ̅ ⲛⲁ ϣⲃⲉⲉⲣ̅ ⲙⲛ̅ ⲛⲁ ⲥⲩⲛⲅⲉⲛⲏⲥ ⲉ ⲓ̈ ⲙⲟⲟϣⲉ ⲛⲙ̅ⲙⲁ ⲩ ⲛ̅ϩⲏⲧ ϥ̅ · ⲉ ⲓ̈ ⲭⲟⲣⲉⲩⲉ ϩⲙ̅ ⲡⲁ ⲥⲱⲙⲁ · ⲉ ⲩ ⲙⲟⲩⲧⲉ ⲅⲁⲣ ⲉⲣⲟ ⲓ̈ ⲉ ⲓ̈ ϣⲟⲟⲡ̅ ϩⲙ̅ ⲡⲁ ⲥⲱⲙⲁ ϫⲉ ⲣⲱⲙⲉ · ⲧⲉⲛⲟⲩ ⲇⲉ ⲁⲛⲅ̅ ⲟⲩ ⲣⲱⲙⲉ ⲁⲛ ⲁⲗⲗⲁ ⲁⲛⲅ̅ ⲟⲩ ⲯⲩⲭⲏ · Ⲉⲣϣⲁⲛ ⲡ ⲙⲟⲩ ⲅⲁⲣ ⲡⲱⲣϫ̅ ⲛ̅ ⲧⲉ ⲯⲩⲭⲏ ⲉⲃⲟⲗ ⲙ̅ ⲡ ⲥⲱⲙⲁ ⲉ ⲩ ⲙⲟⲩⲧⲉ ⲉⲣⲟ ϥ ϫⲉ ⲕⲱⲱⲛⲥ̅ · ⲉ ϥ ⲟ̅ ⲛ ⲥ̅ϯ ⲃⲱⲱⲛ · ⲛⲉ ⲓ̈ ϣⲓⲛⲉ ⲛ̅ⲥⲁ ⲡⲁ ⲥⲱⲙⲁ ⲛⲉ ⲓ̈ ϣⲓⲛⲉ ⲁⲛ ⲛ̅ⲥⲁ ⲡⲁ ⲣⲁⲛ · ⲡⲁⲓ̈ ⲉ ⲛ ⲉⲓ̈ ⲟ̅ ⲛ̅ ⲣⲱⲙⲉ ⲛⲙ̅ⲙⲁ ϥ · ⲁⲩⲱ ⲉ ⲓ̈ ϣⲁϫⲉ ⲛ̅ϩⲏⲧ ϥ̅ · Ⲉⲣϣⲁⲛ ⲧⲉ ⲯⲩⲭⲏ ⲅⲁⲣ ⲗⲟ̅ ϩⲙ̅ ⲡⲉⲥ ⲥⲱⲙⲁ ⲙ ⲉ ϥ ⲕⲟⲧ ϥ̅ ⲉ ϣⲁϫⲉ ϩⲛ̅ ⲟⲩ ⲥⲙⲏ̅ ⲉ ⲛⲉⲥⲱ ⲥ · ⲁⲗⲗⲁ ϩⲛ̅ ⲟⲩ ⲥⲙⲏ̅ ⲉ ⲥ ϭⲟϫϥ̅ · ⲁⲩⲱ ⲉ ⲥ ⲟⲕⲙ̅ ⲉⲙⲁⲧⲉ · ⲛ̅ ⲑ ⲉ ⲛ ⲟⲩ ⲙⲟⲩⲥⲓⲕⲟⲛ ⲉ ⲙⲛ̅ ⲥⲙⲏ̅ ⲙ̅ⲙⲟ ϥ · ⲉ ϥ ⲟ̅ ⲛ ⲁⲧ ϣⲁϫⲉ · Ⲧⲁⲓ̈ ⲧⲉ ⲑ ⲉ ⲛ̅ ⲧⲉ ⲯⲩⲭⲏ ⲉ ⲙⲛ̅ⲧⲁ ⲥ ⲙ̅ⲙⲁⲩ ⲙ̅ ⲡ ⲥⲱⲙⲁ ⲉ ⲧⲣⲉ ⲥ ϫⲓ ϣⲕⲁⲕ ⲉⲃⲟⲗ ⲛ̅ϩⲏⲧ ϥ̅ · ⲁ ϥ ⲧⲁⲕⲟ̅ ⲅⲁⲣ ϩⲙ̅ ⲡ ⲕⲁϩ ⲛ̅ ⲑ ⲉ ⲛ̅ ⲟⲩ ⲥⲕⲉⲩⲟⲥ ⲉ ⲁ ϥ ⲟⲩⲱϭⲡ̅ ⲉ ⲁ ϥ ⲣ̅ ⲁⲧ̅ ϣⲁⲩⲉ ⲙ ⲛ̅ ⲥⲙⲏ ⲙ̅ⲙⲟ ϥ · ⲟⲩⲇⲉ ϩⲣⲟⲟⲩ · ⲉ ϥ ⲟ̅ ⲛ ⲁⲧ ⲕⲓⲙ ⲟⲩ ⲕⲱⲱⲛⲥ̅ ⲅⲁⲣ ⲡⲉ · ⲧⲉ ⲯⲩⲭⲏ ⲅⲁⲣ ⲉ ϣⲁ ⲥ ⲕⲟⲥⲙⲉⲓ ⲉⲣⲟ ϥ ⲁ ⲥ ⲃⲱⲕ · ⲁ ⲩ ϥⲓ ⲛ̅ⲧⲟⲟⲧ ϥ̅ ⲙ̅ ⲡ ⲣⲉϥ ϣⲁϫⲉ · ⲟⲩⲇⲉ ⲅⲁⲣ ⲙⲛ̅ ϣ ϭⲟⲙ ⲉ ⲥⲟⲩⲛ̅ ⲑ ⲓⲕⲱⲛ ⲛ̅ ⲗⲁⲁⲩ ⲛ̅ ⲣⲱⲙⲉ ⲉ ⲁ ϥ ⲙⲟⲩ · ϫⲉ ⲁ ϥ ⲥⲣⲟϥⲣⲉϥ ϩⲙ̅ ⲡ ϣⲱ̅ · ⲟⲩⲇⲉ ⲟⲛ ⲛⲉ ⲕ ⲥⲟⲩⲛ̅ ⲡⲉϥ ϩⲟ ⲟⲩⲇⲉ ⲡ ⲓⲛⲉ ⲙ̅ ⲡⲉϥ ⲥⲱⲙⲁ̅ · ⲟⲩⲇⲉ ⲧⲉϥ ⲙⲛⲧ̅ ⲛⲟϭ · ⲟⲩⲇⲉ ⲙⲉ ⲕ ⲥⲱⲧⲙ̅ ⲉ ⲧⲉ ⲥⲙⲏ̅ ⲛ̅ ⲗⲁⲁⲩ · Ⲡ ϣⲏⲣⲉ ⲅⲁⲣ ⲛⲁ ⲥⲟⲩⲛ̅ ⲡⲉϥ ⲉⲓ̈ⲱⲧ̅ ⲁⲛ ⲙ̅ⲙⲓⲛⲙ̅ⲙⲟ ϥ · ⲟⲩⲇⲉ ⲧⲉϥ ⲙⲁⲁⲩ · ⲟⲩⲇⲉ ⲡⲉϥ ⲥⲟⲛ ⲟⲩⲇⲉ ⲡⲉϥ ϣⲃⲏⲣ̅ · ⲙⲛ̅ ϣ ϭⲟⲙ ⲅⲁⲣ ⲉ ⲥⲟⲩⲛ̅ ⲡⲉϥ ϩⲟ̅ ϩⲛ̅ ⲛ̅ ⲧⲁⲫⲟⲥ · ⲁⲩⲱ ⲛⲉϥ ⲥⲡⲟⲧⲟⲩ · ⲁ ⲩ ⲥⲣⲟϥⲣⲉϥ ⲡ ϣⲁ̅ⲁϥ ⲗⲟϥⲗⲉϥ · ⲛ̅ ⲃⲁⲗ ⲁ ⲩ ϣⲧⲁⲙ · ⲡ ⲁⲩⲁⲛ ⲙ̅ ⲡⲉϥ ϩⲟ̅ ⲁ ϥ ⲡⲱⲱⲛⲉ · ⲙⲛ̅ ϣ ϭⲟⲙ ⲇⲉ ⲉ ⲥⲟⲩⲛ̅ ⲗⲁⲁⲩ ⲛ̅ϩⲏⲧ ⲟⲩ · ⲉⲃⲟⲗ ϫⲉ ⲁ ⲩ ⲣ̅ ϣⲟⲉⲓϣ ⲧⲏⲣ ⲟⲩ ⲛ̅ϭⲓ ⲛ̅ ⲥⲱⲙⲁ ϩⲛ̅ ⲛ̅ ⲧⲁⲫⲟⲥ ⲁ ⲩ ⲧⲁⲕⲟ̅ ⲅⲁⲣ ⲁⲩⲱ ⲙⲛ̅ ϣⲱϫⲡ̅ ⲛ̅ϩⲏⲧ ⲟⲩ ⲛⲁϩⲣⲁ ⲛ · Ⲙⲛ̅ ϣ ϭⲟⲙ ⲅⲁⲣ ⲙ̅ⲙⲟ ⲛ ⲉ ⲥⲟⲩⲛ̅ ⲟⲩ ⲕⲉⲉⲥ ⲉ ⲧⲣⲉ ⲩ ⲧⲟϭ ϥ̅ ⲉ ⲡⲉϥ ⲥⲱⲙⲁ̅ ⲙ̅ⲙⲓⲛⲙ̅ⲙⲟ ϥ · ⲉⲃⲟⲗ ϫⲉ ⲡ ⲕⲁⲥ ϭⲟⲗⲡ̅ ⲉⲃⲟⲗ ⲉ ⲙⲛ̅ ⲥⲁⲣⲝ̅ ϩⲱⲃⲥ̅ ⲙ̅ⲙⲟ ϥ · ⲟⲩⲇⲉ ⲟⲛ ⲉ ⲙⲡⲁⲧⲉ ⲧ ⲥⲁⲣⲝ̅ ⲗⲟϥⲗⲉϥ ⲉⲧ ϭⲟⲟⲗⲉ ⲉ ⲡ ⲕⲁⲥ · ⲙⲛ̅ ϣ ϭⲟⲙ ⲙ̅ⲙⲟ ⲕ ⲉⲥⲉ ⲟⲩⲱⲛ ϥ̅ ϫⲉ ⲡⲁ ⲛⲓⲙ ⲡⲉ · Ⲛ̅ⲧ ⲁ ⲛⲓⲙ ⲅⲁⲣ ⲉⲛⲉϩ ⲥⲟⲩⲛ̅ ⲟⲩ ⲕⲁⲥ ⲉⲃⲟⲗ ϩⲛ̅ ⲙ̅ ⲙⲉⲗⲟⲥ · ⲏ̅ ⲛⲓⲙ ⲡ ⲉⲧ ⲛⲁ ϣ ⲧⲁⲙⲟ ⲛ̅ ⲉ ⲡ ⲁⲩⲁⲛ̅ ⲛ̅ ⲟⲩⲁ̅ ⲉ ⲁ ϥ ⲙⲟⲩ · ⲙⲛ̅ ϣ ϭⲟⲙ ⲅⲁⲣ ⲉ ⲧⲣⲉ ⲕ ⲉⲓ̈ⲙⲉ ⲉ ⲛ ⲕⲉⲉⲥ ⲛ ⲁⲇⲁⲙ · ⲏ̅ ⲁϣ ⲛⲉ ⲛⲁ ⲡⲣⲟⲫⲏⲧⲏⲥ · ⲏ̅ ⲁϣ ⲛⲉ ⲛ̅ ⲥⲱⲙⲁ ⲛ ⲙ̅ ⲡⲁⲧⲣⲓⲁⲣⲭⲏⲥ · ⲏ̅ ⲛⲁ ⲛ ⲁⲡⲟⲥⲧⲟⲗⲟⲥ · ⲥⲉ ⲡⲁϩⲧ̅ ⲉⲃⲟⲗ ⲧⲏⲣ ⲟⲩ ϩⲙ̅ ⲡ ⲕⲁϩ · ⲛⲉⲩ ⲁⲡⲏⲩⲉ ⲙⲛ̅ ⲛⲉⲩ ⲥⲱⲙⲁ ⲡⲁϩⲧ̅ ⲉⲃⲟⲗ · Ⲉⲣϣⲁⲛ ⲡ ϣⲏⲣⲉ ϣⲓⲛⲉ ⲛ̅ⲥⲁ ⲡⲉϥ ⲉⲓⲱⲧ̅ ϥ ⲛⲁ ⲥⲉ ⲟⲩⲱⲛ ϥ̅ ⲁⲛ ϩⲙ̅ ⲡⲉ ⲙϩⲁⲁⲩ · ⲟⲩⲇⲉ ⲟⲩ ϣⲃⲏⲣ̅ ⲙ̅ ⲡⲉϥ ϣⲃⲏⲣ̅ ⲟⲩⲇⲉ ⲟⲩ ⲥⲟⲛ ⲙ̅ ⲡⲉϥ ⲥⲟⲛ · ⲁⲩⲱ ϥ ⲛⲁ ϭⲙ̅ ⲡ ⲣⲁⲛ̅ ⲛ̅ ⲗⲁⲁⲩ ⲁⲛ ⲉⲥⲉ ⲟⲩⲱⲛ ϥ̅ ϫⲉ ⲛ̅ⲧⲟϥ ⲡⲉ ϩⲛ̅ ⲟⲩ ⲙⲉ̅ · ⲁⲩⲱ ⲛⲉ ϥ ⲥⲟⲩⲛ̅ ⲡⲉϥ ⲉⲓ̈ⲛⲉ ⲉⲃⲟⲗ ϫⲉ ⲁ ⲩ ⲣ̅ ϣⲟⲉⲓϣ · ϩⲙ̅ ⲡⲉ ⲙϩⲁⲁⲩ · ⲉ ⲙⲛ̅ ⲥⲙⲟⲧ̅ ⲛ̅ ⲗⲁⲁⲩ ⲛ̅ ⲣⲱⲙⲉ ⲛ̅ϩⲏⲧ ⲟⲩ · ⲡ ⲣⲱⲙⲉ ⲅⲁⲣ ϫⲟⲟⲣⲉ ⲉⲃⲟⲗ ϩⲓϫⲙ̅ ⲡ ϩⲟ ⲙ̅ ⲡ ⲕⲁϩ ⲧⲏⲣ ϥ̅ · ⲁⲩⲱ ϥ̅ ⲡⲁϩⲧ̅ ⲉⲃⲟⲗ ϩⲙ̅ ⲙⲁ̅ ⲛⲓⲙ · ⲉⲣⲉ ⲡ ⲕⲁϩ ⲅⲁⲣ ϭⲏⲩ ϩⲛ̅ ⲛ̅ ⲧⲁⲫⲟⲥ · ⲙⲛ̅ ⲛⲉ ⲙϩⲁⲁⲩ · ⲁⲩⲱ ⲁ ⲙⲁ̅ ⲛⲓⲙ ⲙⲟⲩϩ ϩⲛ̅ ⲧ ⲉⲓⲁⲃⲉ ⲛ̅ ⲛ ⲉⲧ ⲙⲟⲟⲩⲧ̅ · Ⲡ ⲕⲁϩ ⲟⲛ ⲁ ϥ ϣⲱⲡⲉ ⲛ ⲟⲩ ⲙ̅ϩⲁⲁⲩ ⲛ̅ ⲟⲩⲱⲧ̅ ⲛ̅ ⲛ ⲉⲧ ⲙⲟⲟⲩⲧ̅ · ⲟⲩ ⲣⲱⲙⲉ ⲛ̅ ⲟⲩⲱⲧ̅ ⲡ ⲉⲛⲧ ⲁ ⲩ ϫⲓⲧ ϥ̅ ⲉⲃⲟⲗ ϩⲙ̅ ⲡ ⲕⲁϩ · ϩⲉⲛ ϣⲟ̅ ⲛ̅ ϣⲟ̅ ⲙⲛ̅ ϩⲉⲛ ⲧⲃⲁ̅ ⲛ̅ ⲧⲃⲁ̅ ⲛ ⲉ ⲛⲧ ⲁ ⲩ ⲧⲟⲙⲥ ⲟⲩ ⲛ̅ϩⲏⲧ ϥ̅ · Ⲁ ⲙⲁ̅ ⲛⲓⲙ ⲙⲟⲩϩ ⲛ̅ ⲛ ⲉⲧ ⲙⲟⲟⲩⲧ̅ · ⲑ ⲁⲗⲁⲥⲥⲁ̅ ⲙⲛ̅ ⲛ ⲓ̈ⲉⲣⲱⲟⲩ · ⲡ ⲕⲁϩ ⲙⲛ̅ ⲛ̅ ⲧⲟⲩⲉⲓ̈ⲏ̅ · ⲛⲉ ⲑⲏⲣⲓⲟⲛ ⲙⲛ̅ ⲛ̅ ϩⲁⲗⲁⲧⲉ ⲁ ⲩ ⲟⲩⲱⲙ ⲁ ⲩ ⲥⲉⲓ ⲉⲃⲟⲗ ϩⲛ̅ ⲛ̅ ϩⲁⲧⲃⲉⲥ ⲛ̅ ⲛ ⲉⲧ ⲙⲟⲟⲩⲧ̅ · ⲁⲩⲱ ⲁⲙⲛ̅ⲧⲉ ⲁ ϥ ⲙⲟⲩϩ ⲉⲃⲟⲗ ϩⲛ̅ ⲛⲉ ⲯⲩⲭⲏ̅ ⲉ ⲩ ⲙⲏⲣ̅ · ⲱ̅ ⲡⲉ ⲡⲗⲁⲥⲙⲁ̅ ⲙ̅ ⲡ ⲕⲁϩ ⲉⲧ ⲟϣ ⲛ̅ ⲗⲩⲡⲏ · ⲱ̅ ⲡⲉ ⲡⲗⲁⲥⲙⲁ ⲛ ⲛ̅ ⲣⲱⲙⲉ ⲉ ϥ ⲁⲩⲝⲁⲛⲉ ⲉ ⲩ ⲧⲁⲕⲟ̅ · ⲁⲩⲱ ⲉ ϥ ϯ ⲟⲩⲱ̅ ϩⲛ̅ ϩⲉⲛ ⲗⲩⲡⲏ̅ ⲙⲛ̅ ϩⲉⲛ ⲁ ϣ ⲁϩⲟⲙ · ⲡⲣⲟⲥ ⲟⲩ ⲟⲩⲛⲟⲩ ⲡⲉ ⲡ ⲣⲁϣⲉ ⲛ̅ ⲛ ⲉⲧ ϩⲓϫⲙ̅ ⲡ ⲕⲁϩ · ⲁⲩⲱ ⲛ̅ⲧⲟⲟⲩ ⲉ ⲛⲉⲩ ⲙⲉⲉⲩⲉ ⲉⲣⲟ ϥ ϫⲉ ⲟⲩ ⲛⲟϭ ⲡⲉ · ϣⲁ ϥ ⲱϫⲛ̅ ⲇⲉ ϩⲛ̅ ⲟⲩ ϭⲉⲡⲏ̅ ⲛ̅ⲧⲟⲟⲧ ⲟⲩ · Ⲉⲓⲥ ⲟⲩⲁ̅ ⲅⲁⲣ ⲉ ϥ ⲣⲁϣⲉ ⲉ ϥ ⲛⲁ ϫⲓ ⲥϩⲓⲙⲉ ⲁⲩⲱ ⲟⲛ ϥ̅ ⲣⲓⲙⲉ ⲉⲣⲟ ⲥ ⲉ ⲁ ⲥ ⲙⲟⲩ · ⲉⲓⲥ ⲟⲩⲁ̅ ⲟⲛ ⲉ ϥ ⲣⲁϣⲉ ⲉϫⲛ̅ ⲛⲉϥ ϣⲏⲣⲉ · ⲉⲓⲥ ϩⲏⲏⲧⲉ ⲟⲛ ϥ̅ ⲣⲓⲙⲉ ⲉϫⲙ̅ ⲡⲉⲩ ⲧⲁⲫⲟⲥ · Ⲉⲓⲥ ⲟⲩⲁ̅ ⲟⲛ ⲧⲉⲗⲏⲗ ⲉϫⲙ̅ ⲡⲉϥ ⲉⲓ̈ⲱⲧ̅ ⲙⲛ̅ⲛ̅ⲥⲱ ⲥ ⲉ ϥ ⲛⲉϩ ⲡⲉ̅ ⲉ ⲩ ⲧⲱⲙ̅ⲥ ⲙ̅ⲙⲟ ϥ · ⲟⲩ ⲅⲁⲣ ⲡⲉ ⲡ ϩⲏⲩ ⲙ̅ ⲡ ⲣⲱⲙⲉ · ⲟⲩ ϩⲏⲃⲉ ⲡⲉ ⲡ ⲣⲱⲙⲉ ⲉ ⲙⲛ̅ ⲥⲟⲗⲥⲗ̅ ⲛ̅ϩⲏⲧ ϥ̅ · ⲙⲛ̅ ϣ ϭⲟⲙ ⲉ ⲡⲁⲣⲁⲙⲩⲑⲓⲍⲉ ⲙ̅ ⲡ ⲉⲧ ⲛⲁ ⲧⲁⲕⲟ̅ · ⲟⲩⲇⲉ ϥ̅ ϣⲟⲟⲡ̅ ⲁⲛ ⲛ̅ϭⲓ ⲡ ⲉⲧ ⲛⲁ ⲥⲗ̅ⲥⲱⲗ ϥ̅ · ⲟⲩ ⲣⲱⲙⲉ ⲡⲉ ⲛ̅ ⲧⲉϥ ϩⲉ ⲛ̅ⲧⲟϥ ϩⲱⲱ ϥ ϣⲁ ϥ ⲙⲟⲩ · ⲟⲩ ⲛ ⲟⲩ ϣⲃⲏⲣ ⲛⲁ ⲡⲁⲣⲁⲕⲁⲗⲉⲓ ⲙ̅ ⲡⲉϥ ϣⲃⲏⲣ̅ ⲛ̅ⲧⲟϥ ϩⲱⲱ ϥ ϥ̅ ϩⲩⲡⲟ ⲕⲓⲥⲑⲁⲓ ⲙ̅ ⲡ ⲙⲟⲩ · ⲟⲩ ⲛ ⲟⲩ ⲡⲣⲟⲫⲏⲧⲏⲥ ⲛ̅ⲧⲉ ⲡ ⲛⲟⲩⲧⲉ ⲛⲁ ⲥⲗ̅ⲥⲱⲗ ⲟⲩ · ⲁⲗⲗⲁ ⲛ̅ⲧⲟⲟⲩ ⲥⲉ ⲛⲁ ⲥⲱⲧⲙ̅ ⲛ̅ⲥⲱ ϥ ⲁⲛ · ⲟⲩⲇⲉ ⲣⲱ̅ ⲙ̅ ⲡ ⲟⲩ ⲡⲓⲥⲧⲉⲩⲉ ⲉ ⲡ ⲛⲟⲩⲧⲉ ⲛ̅ ⲧ̅ ⲡⲉ̅ · ⲟⲩⲇⲉ ⲙ̅ ⲡ ⲟⲩⲉⲓ̈ⲣⲉ ⲙ̅ⲡⲉ ϥ ⲱϣ ϣⲁⲛⲧ ⲟⲩ ϩⲉ̅ ⲉϩⲣⲁⲓ̈ ⲉ ⲡ ⲙⲟⲩ · Ⲉⲧⲓ̅ ⲅⲁⲣ ϥ̅ ϭⲟⲛⲧ̅ ⲉ ⲡ ⲣⲱⲙⲉ ⲉⲧⲃⲉ ⲧⲉϥ ⲡⲁⲣⲁⲃⲁⲥⲓⲥ · ϩⲉⲛ ⲁⲧ ϫⲟⲟⲩ ⲁⲩⲱ ϩⲉⲛ ⲁⲧ ⲧⲁⲩⲟⲟⲩ ⲛⲉ ⲛ ⲧⲁⲕⲟ̅ · ⲙ̅ ⲡ ⲣⲱⲙⲉ · Ⲛ̅ ⲕⲁ ⲅⲁⲣ ⲛⲓⲙ ϫⲓ ⲙ̅ ⲡ ⲣⲱⲙⲉ ⲛ̅ ϭⲟⲛⲥ̅ ⲉⲧⲃⲉ ⲧⲉϥ ⲡⲁⲣⲁⲃⲁⲥⲓⲥ · ⲡ ϣⲱⲛⲉ ⲙⲛ̅ ⲡ ⲟⲥⲉ ⲙⲛ̅ ⲡ ⲗⲩⲡⲏ · ⲡ ϩⲏⲃⲉ ⲙⲛ̅ ⲡ ϩⲓⲥⲉ ⲉⲧ ⲕⲱⲧⲉ ⲉⲣⲟ ϥ · ⲡ ⲁⲣⲟϣ ⲙⲛ̅ ⲡ ⲕⲁⲩⲙⲁ · ⲁⲩⲱ ⲡ ⲕⲱϩⲧ̅ ⲙⲛ̅ ⲛⲉ ⲑⲏⲣⲓⲟⲛ ⲙⲛ̅ ⲛ̅ ϩⲁ ⲗⲁⲧⲉ ⲙⲛ̅ ⲛ̅ ϫⲁⲧϥⲉ · ⲛⲉ ⲟⲩⲟⲉⲓϣ ⲙⲛ̅ ⲙ̅ ⲙⲛⲧ̅ ϩⲗ̅ⲗⲟ̅ · ⲛ ⲁⲏⲣ̅ ⲙⲛ̅ ⲛ̅ ⲕⲓⲙⲧⲟ̅ · ⲡ ϩⲟⲟⲩ ⲙⲛ̅ ϯ ⲱⲧⲉ ⲥⲉ ⲡⲗⲁⲡⲧⲉⲓ ⲙ̅ ⲡ ⲣⲱⲙⲉ · ϣⲁⲣⲉ ⲛ ⲓⲉⲣⲱⲟⲩ ⲇⲉ ⲟⲛ ⲟⲙⲥ ϥ̅ · ϣⲁ ⲩ ⲟⲩⲟⲙ ϥ̅ ⲇⲉ ⲟⲛ ϩⲓⲧⲛ̅ ⲛ ⲛⲉ ⲑⲏⲣⲓⲟⲛ ϣⲁ ⲩ ⲣⲟⲕϩ ϥ̅ ⲇⲉ ⲟⲛ ϩⲓⲧⲙ̅ ⲡ ⲕⲱϩⲧ̅ · ⲁⲩⲱ ϣⲁ ϥ ⲧⲁⲕⲟ̅ ϩⲓⲧⲙ̅ ⲡ ⲙⲟⲩ · Ⲁ ⲩ ⲕⲁⲧⲁⲫⲣⲟⲛⲉⲓ̅ ⲙ̅ ⲡ ⲣⲱⲙⲉ ⲧⲏⲣ ⲟⲩ ⲛ̅ⲧⲉⲣⲉ ϥ ⲣ̅ ⲁⲧ ⲥⲱⲧⲙ̅ ⲛ̅ⲥⲁ ⲡ ⲛⲟⲩⲧⲉ · ⲁⲩⲱ ⲛ̅ⲧⲉⲣ ⲟⲩ ⲛⲟϫ ϥ̅ ⲉⲃⲟⲗ ϩⲙ̅ ⲡ̅ ⲡⲁⲣⲁⲇⲓⲥⲟⲥ ⲁ ϥ ⲉⲓ̈ ⲉⲃⲟⲗ ⲉ ⲡⲉⲓ ⲕⲧⲏⲙⲁ ⲉⲧ ⲙⲏϩ ⲛ̅ ϩⲓⲥⲉ · ⲉ ⲩ ⲛ̅ϩⲏⲧ ϥ̅ ⲛ̅ϭⲓ ⲛⲉ ⲫⲑⲟⲛⲟⲥ ⲙⲛ̅ ⲙ̅ ⲙⲛⲧ̅ ⲟⲉⲓⲕ · ⲙⲛ̅ ⲙ̅ ⲡⲟⲣⲛⲓⲁ ⲙⲛ̅ ⲙ̅ ⲙⲛⲧ̅ ⲣⲉϥ ϣⲙ̅ϣⲉ ⲉⲓ̈ⲇⲱⲗⲟⲛ · ⲛⲁⲓ̈ ⲅⲁⲣ ⲛⲉ ⲛⲧ ⲁ ⲡ ⲣⲱⲙⲉ ⲙⲟⲩ ⲉⲧⲃⲏⲏⲧ ⲟⲩ · Ⲛⲁⲓ̈ ⲧⲏⲣ ⲟⲩ ⲁ ⲩ ϣⲱⲡⲉ ⲛ̅ ϣⲃⲣ̅ ⲣ̅ ϩⲱⲃ ⲙ̅ ⲡ ⲙⲟⲩ ⲉ ϩⲟⲩⲛ ⲉ ⲡ ⲣⲱⲙⲉ · ⲁⲩⲱ ⲁ ⲩ ϩⲟⲕ ⲟⲩ ⲉⲣⲟ ϥ · ϩⲛ̅ ϩⲉⲛ ⲁ ⲛⲟⲙⲓⲁ ϫⲉⲕⲁⲥ ⲉϥⲉ ⲟⲩⲱϣϥ̅ · ⲡ ⲣⲱⲙⲉ ⲅⲁⲣ ⲛ̅ ⲟⲩⲟ ⲉⲓϣ ⲛⲓⲙ ⲙⲛ̅ ⲧϥ̅ ⲗⲁⲁⲩ ⲛ ⲁⲡⲟⲗⲁⲩⲥⲓⲥ ⲛ̅ ⲗⲁⲁⲩ ⲛ̅ ⲥⲏⲩ · ⲛ̅ⲧ ⲁ ϥ ⲉⲩⲫⲣⲁⲛⲉ ⲅⲁⲣ ⲛ ⲁϣ ⲛ̅ ⲟⲉⲓϣ ⲉⲛⲉϩ ⲛ̅ϭⲓ ⲡ ⲣⲱⲙⲉ · Ⲁⲣⲁ̅ ⲁ ϥ ⲉⲩⲫⲣⲁⲛⲉ ⲉ ϥ ϩⲛ̅ ⲧ ⲙⲏⲧⲣⲁ ⲛ̅ ⲧⲉϥ ⲙⲁⲁⲩ · ⲛ ⲁϣ ⲛ̅ ϩⲉ ⲉ ϥ ⲛⲁ ⲉⲩⲫⲣⲁⲛⲉ ⲉ ϥ ⲟⲧⲡ̅ ⲉϩⲟⲩⲛ ⲉ ⲡ ⲕⲁⲕⲉ ⲙⲛ̅ ⲡⲉ ⲥϯⲃⲱⲱⲛ ⲉ ϥ ϩⲏϣ ⲁⲩⲱ ⲉ ϥ ϭⲏⲩ ⲛ̅ ⲥⲁ̅ ⲥⲁ̅ ⲛⲓⲙ ϩⲙ̅ ⲡⲉ ⲥⲛⲟϥ ⲛ ⲧ̅ ⲕⲁⲗⲁϩⲏ · ⲁⲗⲗⲁ ⲉ ϥ ⲛⲏⲩ ⲉⲃⲟⲗ ϩⲛ̅ ⲧ ⲟⲟⲧⲉ ⲁ ϥ ⲉⲩⲫⲣⲁⲛⲉ · ⲛⲉ ϥ ⲕⲓⲛⲇⲏⲛⲉⲩⲉ ⲅⲁⲣ ⲛ̅ ϩⲟⲩⲟ̅ ⲉ ⲧⲣⲉ ϥ ⲙⲟⲩ · ⲁⲗⲗⲁ ⲁ ϥ ⲉⲩⲫⲣⲁⲛⲉ ⲉ ϥ ϩⲛ̅ ⲕⲟⲩⲛ ⲥ̅ ⲛ̅ ⲧⲉϥ ⲙⲁⲁⲩ ⲁⲩⲱ ⲉ ϥ ϫⲓ ⲉ ⲕⲓⲃⲉ · ⲛ ⲁϣ ⲛ̅ ϩⲉ ϥ̅ ϫⲓ ϣⲕⲁⲕ ⲉⲃⲟⲗ ⲁⲩⲱ ϥ̅ ⲣⲓⲙⲉ · Ⲡ ⲉⲧ ⲙⲟⲧⲛ̅ ⲅⲁⲣ ⲙⲉ ϥ ϫⲓ ϣⲕⲁⲕ ⲉⲃⲟⲗ ⲟⲩⲇⲉ ⲙ ⲉ ϥ ⲣⲓⲙⲉ · ⲁⲗⲗⲁ ⲉ ϥ ⲟ̅ ⲛ̅ ϣⲏⲣⲉ ⲕⲟⲩⲓ̈ ⲁⲩⲱ ⲉ ϥ ⲥⲩⲣⲁ̅ ϩⲙ̅ ⲡ ⲕⲁϩ ⲁ ϥ ⲉⲩⲫⲣⲁⲛⲉ · Ⲛ ⲁϣ ⲛ̅ ϩⲉ ⲉ ϥ ⲛⲁ ⲉⲩⲫⲣⲁⲛⲉ · ⲉ ϥ ϩⲩⲡⲟⲕⲓⲥⲑⲉ ⲉ ⲧⲣⲉ ⲟⲩ ⲧⲃ̅ⲛⲏ̅ ⲉⲓ̈ ⲉϫⲱ ϥ ⲛ ϥ̅ ⲣⲁϩⲧ ϥ̅ ⲛ ϥ̅ ⲙⲟⲩ · ⲁⲩⲱ ⲣⲱ ϥ ⲡⲏϣ ⲛ̅ ϫⲓϩ ϩⲓ ⲉⲓⲧⲛ̅ · ϩⲓⲧⲙ̅ ⲡ ⲥⲩⲣⲁ̅ ϩⲓ ⲡ ⲉⲥⲏⲧ̅ · Ⲁⲗⲗⲁ ⲉϣⲱⲡⲉ ⲉϥϣⲁⲛ ⲣ̅ ⲃⲣ̅ⲣⲉ ϥ ⲛⲁ ⲉⲩⲫⲣⲁⲛⲉ · ⲉ ϥ ⲛⲁ ⲉⲩⲫⲣⲁⲛⲉ ⲛ ⲁϣ ⲛ̅ ϩⲉ · ϥ ⲛⲁ ϣ ⲉⲩⲫⲣⲁⲛⲉ ⲁⲛ · ⲧ ⲁⲅⲙⲏ ⲅⲁⲣ ⲛ ⲧ̅ ⲙⲛⲧ̅ ϣⲏⲣⲉ ϣⲏⲙ ⲕⲱⲧⲉ ⲉⲣⲟ ϥ ⲛ̅ ⲥⲁ ⲥⲁ̅ ⲛⲓⲙ ϩⲛ̅ ϩⲉⲛ ⲉⲡⲏⲑⲩⲙⲓⲁ̅ ⲉ ⲩ ⲙⲏϩ ⲛ̅ ⲕⲓⲛⲇⲩⲛⲟⲥ · ⲁⲩⲱ ⲉ ⲛ ⲥ̅ⲧⲟ̅ ⲛⲁ ϥ ⲁⲛ ⲉ ⲁⲁ ⲩ ϫⲉ ⲛⲉϥ ⲙⲟⲩ ⲕⲁⲕⲱⲥ · ⲁⲗⲗⲁ ⲉ ϥ ⲛⲁ ϫⲓ ⲥϩⲓⲙⲉ ⲛ ϥ̅ ϫⲡⲉ ϣⲏⲣⲉ ϥ ⲛⲁ ⲉⲩⲫⲣⲁⲛⲉ · ⲛ ⲁϣ ⲛ̅ ϩⲉ ⲉ ϥ ⲛⲁ ⲉⲩⲫⲣⲁⲛⲉ · ⲉ ϥ ϩⲙ̅ ⲡ ⲣⲟⲟⲩϣ ⲛ ⲛ̅ ϣⲏⲣⲉ ϫⲉ ⲛⲉ ⲩ ⲣ̅ ⲥⲟϭ · ⲁⲗⲗⲁ ⲉϥϣⲁⲛ ⲣ̅ ϩⲗ̅ⲗⲟ̅ · ⲁ ϥ ⲙ̅ⲧⲟⲛ ⲛ ⲁϣ ⲛ̅ ϩⲉ · ⲉ ϥ ⲛⲁ ⲙ̅ⲧⲟⲛ ⲉ ⲩ ⲙ̅ⲙⲁⲩ ⲛ̅ϭⲓ ⲛ̅ ⲕⲓⲛⲇⲩⲛⲟⲥ ⲛ ⲧ̅ ⲙⲛⲧ̅ ϩⲗ̅ⲗⲟ̅ · Ⲁⲩⲱ ⲉ ⲑ ⲁⲏ̅ ⲛ̅ ⲛⲁⲓ̈ ⲧⲏⲣ ⲟⲩ ⲧⲉ ⲡⲣⲟⲥⲇⲟⲕⲓⲁ ⲙ̅ ⲡ ⲙⲟⲩ ⲧⲉ ϣⲁ ⲥ ⲟⲩⲱⲙ ⲥⲁ ⲧⲉ ⲯⲩⲭⲏ̅ ⲛ̅ ⲑ ⲉ ⲛ ⲟⲩ ⲕⲱϩⲧ̅ · ⲱ̅ ⲡ ⲙⲟⲩ ⲡⲁⲓ̈ ⲉ ϣⲁ ϥ ϥⲓ ⲛ̅ ϭⲟⲧ̅ ⲛⲓⲙ · ϣⲏⲣⲉ ϣⲏⲙ ϩⲓ ϩⲗ̅ⲗⲟ · ⲃⲣ̅ⲣⲉ ϩⲓ ⲛⲟϭ ⲛ̅ ⲣⲱⲙⲉ · Ⲟⲩ ϣⲓ ⲅⲁⲣ ⲁⲛ ⲛ̅ ϩⲏⲗⲏⲕⲓⲁ ⲡ ⲉⲧ ⲕⲏ̅ ⲉϩⲣⲁⲓ̈ ⲙ̅ ⲡ ⲙⲟⲩ · ⲁⲗⲗⲁ ϣⲁ ϥ ϥⲓ ⲛ ϭⲟⲧ̅ ⲛⲓⲙ · ⲉⲣⲉ ⲡ ⲣⲱⲙⲉ ⲅⲁⲣ ϣⲟⲟⲡ̅ ⲛ ⲁϣ ⲛ̅ ϩⲉ · ⲟⲩ ⲛⲟϭ ⲅⲁⲣ ⲛ̅ ⲗⲩⲡⲏ ⲧⲉ ⲉ ⲑⲉⲱⲣⲉⲓ ⲙ̅ ⲡ ⲙⲟⲩ ⲙ̅ ⲡ ⲣⲱⲙⲉ · ⲙⲛ̅ ⲡⲉϥ ⲧⲁⲕⲟ̅ · ⲡ ϩⲟ̅ ϣⲁ ϥ ⲟⲩⲟⲧ ⲟⲩⲉⲓⲧ̅ ϩⲙ̅ ⲡⲉ ⲥⲭⲏⲙⲁ̅ ⲙ̅ ⲡ ⲙⲟⲩ · ⲙⲛ̅ ⲡ ⲥⲱⲙⲁ ⲛ̅ⲧ ⲁ ϥ ϭⲃ̅ⲃⲉ · ⲙⲛ̅ ⲧ̅ ⲧⲁⲡⲣⲟ̅ ⲉⲧ ϣⲟⲧⲙ̅ · ⲙⲛ̅ ⲡ ϥⲱ̅ ⲉⲛ̅ⲧ ⲁ ϥ ⲗⲱϭϫ̅ · ⲙⲛ̅ ⲛ̅ ⲃⲁⲗ ⲉⲛⲧ ⲁ ⲩ ⲥⲱⲧⲣ̅ · ⲁ ⲩ ϣⲧⲁⲙ · ⲙⲛ̅ ⲙ̅ ⲙⲉⲗⲟⲥ ⲉⲧⲉ ⲛ̅ ⲥⲉ ⲕⲓⲙ ⲁⲛ · Ⲡ ⲥⲉⲉⲡⲉ ⲅⲁⲣ ⲙ̅ ⲡ ⲥⲱⲙⲁ̅ ⲉⲧ ϩⲙ̅ ⲡ ⲕⲁϩ · ⲧ ⲥⲁⲣⲝ̅ ⲉⲛⲧ ⲁ ⲥ ⲥⲣⲟϥⲣⲉϥ · ⲙⲛ̅ ⲙ̅ ⲙⲟⲩⲧ̅ ⲉⲛⲧ ⲁ ⲩ ⲣ̅ ϫⲟⲟⲗⲉⲥ · ⲙⲛ̅ ⲡ ⲕⲉ ⲥⲉⲉⲡⲉ ⲉⲛⲧ ⲁ ⲩ ⲃⲱϣ · ⲛⲉ ϣⲧⲙ̅ ⲟⲩⲱⲛ̅ ⲉⲛⲧ ⲁ ⲩ ⲃⲱⲗ ⲉⲃⲟⲗ · ⲙⲛ̅ ⲛ̅ ⲁⲗⲕⲥ̅ ⲉⲛⲧ ⲁ ⲩϣⲟⲟⲩⲉ · ⲙⲛ̅ ⲡ ϣⲟⲉⲓϣ ⲉⲧ ⲛⲁϣⲱ ϥ · ⲟⲩ ⲗⲁⲁⲩ ⲅⲁⲣ ⲡⲉ ⲡ ⲣⲱⲙⲉ ⲁⲩⲱ ⲉ ϥ ⲟ̅ ⲛ̅ ⲑ ⲉ ⲛ ⲟⲩ ϩⲣⲏⲣⲉ ⲛ̅ ⲭⲟⲣⲧⲟⲥ ⲉ ϣⲁ ϥ ϣⲟⲟⲩⲉ · ⲛ ϥ̅ ⲥⲣⲟϥⲣⲉϥ · ⲛ̅ ⲑ ⲉ ⲛ ⲟⲩ ϣⲉ̅ ⲉ ϣⲁ ϥ ⲣⲟⲕϩ ϥ̅ ϩⲓⲧⲛ̅ ⲟⲩ ⲕⲱϩⲧ̅ ⲛ ϥ̅ ⲱϫⲛ̅ · ⲙⲛ̅ⲛ̅ⲥⲁ ⲡ ⲧⲁⲕⲟ̅ ⲅⲁⲣ ⲙ̅ ⲡ ⲣⲱⲙⲉ ⲙⲛ̅ ⲧⲉϥ ⲙⲛⲧ̅ ⲉⲃⲓⲏⲛ̅ ⲉⲧ ⲛⲁϣⲱ ⲥ · Ⲁ ⲡ ⲛⲟⲩⲧⲉ ϭⲙ̅ ⲡ ϣⲓⲛⲉ ⲙ̅ ⲡⲉϥ ⲡⲗⲁⲥⲙⲁ̅ ⲙ̅ⲙⲓⲛ ⲙ̅ⲙⲟ ϥ · ⲡⲁⲓ̈ ⲉⲛⲧ ⲁ ϥ ⲧⲁⲙⲓⲟ ϥ · ⲕⲁⲧⲁ ⲡⲉϥ ⲉⲓ̈ⲛⲉ ⲙⲛ̅ ⲧⲉϥ ϩⲓⲕⲱⲛ · ϫⲉⲕⲁⲥ ⲉ ⲛ ⲉϥ ϣⲱⲡⲉ ⲛ̅ ⲟⲩ ϫⲣⲟ̅ ⲛ̅ϭⲓ ⲡ ⲙⲟⲩ · ⲛ ϥ̅ ϣⲟⲩϣⲟⲩ ⲙ̅ⲙⲟ ϥ ϫⲉ ⲁ ⲓ̈ ϫⲣⲟ̅ ⲉ ⲡ ⲣⲱⲙⲉ · Ϥ̅ ⲡⲟⲗⲉⲙⲉⲓ ⲅⲁⲣ ⲙⲛ̅ ⲡ ⲣⲱⲙⲉ ⲛ̅ ⲟⲩⲟⲉⲓϣ ⲛⲓⲙ ⲛ̅ϭⲓ ⲡ ⲇⲓⲁⲃⲟⲗⲟⲥ · ⲁⲩⲱ ⲁ ϥ ϥⲓⲧ ϥ̅ ⲛ ⲁⲓⲭⲙⲁⲗⲱⲧⲟⲥ · ϩⲛ̅ ⲧ ⲕⲁⲕⲓⲁ ⲙ̅ ⲡ ⲙⲟⲩ · ⲙⲛ̅ ⲙ̅ ⲡⲩⲗⲏ ⲛ ⲁⲙⲛ̅ⲧⲉ · ⲉ ϥ ⲛⲟⲩϫⲉ ⲉ ⲡ ⲣⲱⲙⲉ ⲛ ⲟⲩⲟⲉⲓϣ ⲛⲓⲙ ⲛ̅ ⲛⲉϥ ⲁⲛⲟⲙⲓⲁ · ϣⲁⲛⲧ ϥ̅ ⲟⲣϫ ϥ̅ ϩⲁⲧⲟⲟⲧ ϥ̅ ⲙ̅ ⲡ ⲙⲟⲩ · ⲁⲩⲱ ⲁ ϥ ⲟⲣⲃⲉ ϥ̅ ⲉϩⲟⲩⲛ ⲉ ⲡⲉ ϣⲧⲉⲕⲟ̅ · ⲛ ⲁⲙⲛ̅ⲧⲉ · ⲉⲧⲃⲉ ⲡⲁⲓ̈ ⲙ̅ⲡⲉ ⲧⲉ ⲯⲩⲭⲏ ϭⲙ̅ϭⲟⲙ ⲉ ⲥ ⲙⲏⲣ̅ ϩⲙ̅ ⲡ ⲕⲁⲕⲉ ⲉ ⲧⲣⲉ ⲥ ⲣ̅ ⲃⲟⲗ ϩⲛ̅ ⲙ̅ ⲙⲁ̅ ⲛ̅ ⲱⲧⲡ̅ ⲉϩⲟⲩⲛ ⲛ̅ ⲛ ⲉⲧ ⲙⲟⲟⲩⲧ · Ⲉⲧⲃⲉ ⲡⲁⲓ̈ ⲁ ⲡ ⲓⲱⲧ ⲧⲛ̅ⲛⲟⲟⲩ ⲙ̅ ⲡⲉϥ ϣⲏⲣⲉ ⲉϫⲙ̅ ⲡ ⲕⲁϩ ⲉ ⲙⲛ̅ ⲥⲁⲣⲝ̅ ⲙ̅ⲙⲟ ϥ ⲉⲃⲟⲗ ϫⲉ ⲟⲩ ⲡⲛⲁ̅ ⲡⲉ ⲉ ϥ ⲟⲩⲁⲁⲃ · ⲁ ϥ ⲧⲣⲉ ϥ ⲣ̅ ⲥⲁⲣⲝ̅ ϩⲛ̅ ⲧ ⲕⲁⲗⲁϩⲏ̅ ⲛ ⲧ̅ ⲡⲁⲣⲑⲉⲛⲟⲥ ⲉ ⲁ ϥ ϣⲱⲡⲉ ⲛ̅ ⲣⲱⲙⲉ ⲛ̅ϭⲓ ⲡ ⲛⲟⲩⲧⲉ · ⲉ ⲧⲣⲉ ϥ ⲛⲟⲩϩⲙ̅ ⲙ̅ ⲡ ⲉⲛⲧ ⲁ ϥ ⲥⲱⲣⲙ̅ ⲁⲩⲱ ⲛ ϥ̅ ⲥⲱⲟⲩϩ ⲉϩⲟⲩⲛ ⲛ̅ ⲛ ⲉⲧ ϫⲟⲟⲣ ⲉⲃⲟⲗ ϩⲓⲧⲙ̅ ⲡⲉ ⲡ ⲑⲟⲛⲟⲥ ⲙ̅ ⲡ ⲇⲓⲁⲃⲟⲗⲟⲥ · ⲛ ϥ̅ ⲥⲱⲟⲩϩ ⲙ̅ⲙⲟ ⲟⲩ ⲉ ⲧⲉϥ ⲁⲅⲉⲗⲏ · Ⲛ ⲉⲛⲧ ⲁ ⲡ ⲙⲟⲩ ϫⲟⲟⲣ ⲟⲩ ⲉⲃⲟⲗ ⲉ ⲁ ϥ ⲡⲉϣ ⲡ ⲣⲱⲙⲉ · ⲛⲁⲓ̈ ⲁ ⲡⲉ ⲭ̅ⲥ̅ ⲥⲟⲟⲩϩ ⲟⲩ ⲉϩⲟⲩⲛ · ⲉ ⲁ ϥ ⲣ̅ ⲡ ⲣⲱⲙⲉ ⲛ̅ ⲟⲩⲁ̅ ⲛ̅ ⲕⲉ ⲥⲟⲡ̅ · ⲙⲛ̅ ⲧⲉ ⲯⲩⲭⲏ̅ ⲙⲛ̅ ⲡ ⲥⲱⲙⲁ · ⲡ ⲙⲟⲩ ⲅⲁⲣ ⲁ ϥ ⲙⲉⲣ ⲧⲉ ⲯⲩⲭⲏ ϩⲛ̅ ⲁⲙⲛ̅ⲧⲉ ⲉ ⲁ ϥ ⲃⲉⲗ ⲧ ⲥⲁⲣⲝ̅ ⲉⲃⲟⲗ ϩⲙ̅ ⲡ ⲕⲁϩ · ⲁ ϥ ⲡⲉϣ ⲡ ⲣⲱⲙⲉ ⲉ ⲥⲛⲁⲩ · Ⲡ ⲥⲱⲧⲏⲣ ϩⲱⲱ ϥ ⲓⲥ̅ ⲁ ϥ ⲃⲉⲗ̅ ⲧⲉ ⲯⲩⲭⲏ̅ ⲉⲃⲟⲗ ϩⲛ̅ ⲛⲉⲥ ⲙⲣ̅ⲣⲉ · ⲉ ⲁ ϥ ⲙⲉⲣ ⲧ ⲥⲁⲣⲝ̅ ⲇⲉ ⲟⲛ ϩⲛ̅ ⲛⲉ ϣⲧⲙ̅ ⲟⲩⲱⲛ̅ · ⲁⲩⲱ ⲁ ϥ ⲛ̅ⲧ ⲟⲩ ⲉϩⲟⲩⲛ ⲙ̅ ⲡⲉ ⲥⲛⲁⲩ · ⲁ ϥ ⲁⲁ ⲩ ⲛ̅ ⲟⲩⲁ̅ ⲛ ⲟⲩⲱⲧ̅ · ⲧⲉ ⲯⲩⲭⲏ̅ ⲙⲛ̅ ⲡ ⲥⲱⲙⲁ̅ · ⲁ ϥ ϣⲟⲟⲛϥ ⲟⲩ ⲙⲛ̅ ⲛⲉⲩ ⲉⲣⲏⲩ · ⲁ ϥ ϯ ⲙ̅ ⲡ ⲥⲱⲙⲁ̅ ⲛ̅ ⲧⲉ ⲯⲩⲭⲏ · ⲁⲩⲱ ⲧⲉ ⲯⲩⲭⲏ ⲙ̅ ⲡ ⲥⲱⲙⲁ̅ · ⲁ ϥ ϯ ⲙ̅ ⲡ ⲟⲣⲅⲁⲛⲟⲛ ⲙ̅ ⲡ ⲣⲉϥ ϣⲁϫⲉ · ⲁ ϥ ϯ ⲛⲁ ϥ ⲛ ⲙ̅ ⲙⲉⲗⲟⲥ ⲉⲧ ⲧⲏϣ · Ⲧⲉⲛⲟⲩ ϭⲉ ⲱ̅ ⲧⲉ ⲯⲩⲭⲏ̅ ⲯⲁⲗⲉⲓ ϩⲙ̅ ⲡⲟⲩ ⲥⲱⲙⲁ̅ ⲉ ⲩ ⲛ̅ⲧⲉ ⲙ̅ⲙⲁⲩ ⲙ̅ ⲡⲟⲩ ⲛⲟⲩⲧⲉ ⲛ̅ ϩⲓⲇⲓⲟⲛ ⲁⲩⲱ ⲛ ⲁⲧ ⲃⲱⲗ ⲉⲃⲟⲗ · ⲉⲧⲃⲉ ⲡⲁⲓ̈ ⲅⲁⲣ ⲛ̅ⲧ ⲁ ⲡⲉ ⲭⲥ̅ ⲙⲟⲩ ϩⲁⲣⲟ ⲛ · ϫⲉⲕⲁⲥ ⲁⲛⲟⲛ ⲉ ⲛⲁ ⲱⲛϩ̅ ⲛⲙ̅ⲙⲁ ϥ ϣⲁ ⲉⲛⲉϩ · ⲙⲏ̅ ⲅⲁⲣ ⲉ ϥ ⲭⲣⲩⲱⲥⲧⲉ ⲛ ⲟⲩ ⲙⲟⲩ ⲉ ⲧⲣⲉ ϥ ⲙⲟⲩ ⲛ̅ϩⲏⲧ ϥ̅ · ⲏ̅ ⲟⲩ ⲣⲱ̅ ⲧⲉ ⲧⲉ ⲭⲣⲓⲁ ⲉ ⲧⲣⲉ ϥ ⲣ̅ ⲣⲱⲙⲉ · ⲏ̅ ⲛ̅ⲧⲟϥ ⲉ ϥ ⲣ̅ ⲭⲣⲓⲁ ⲛ̅ ϫⲓ ⲥⲁⲣⲝ̅ · ⲉⲛⲧⲟϥ ⲡⲉ ⲡ ⲛⲟⲩⲧⲉ ⲉⲣⲉ ⲡ ⲉⲟⲟⲩ ⲧⲏⲣ ϥ̅ ⲛ̅ ⲧ ⲙⲛⲧ̅ ⲛⲟⲩⲧⲉ ⲧⲟ̅ ϩⲓⲱⲱ ϥ · ⲉⲧⲃⲉ ⲡⲁⲓ̈ ⲁ ϥ ϩⲩ ⲡⲟⲙⲓⲛⲉ ⲉ ⲡⲉ ϫⲡⲟ̅ ⲛ ⲛ̅ ⲣⲱⲙⲉ ⲉ ϣⲁ ⲩ ⲙⲟⲩ · ⲉⲛⲧⲟϥ ⲡⲉ ⲡ ⲛⲟⲩⲧⲉ ⲡ ⲁⲧ ⲙⲟⲩ ⲙⲁⲩⲁⲁ ϥ · Ⲉⲧⲃⲉ ⲟⲩ ⲇⲉ ⲁ ϥ ⲉⲓ̈ ⲉ ⲡ ⲉⲥⲏⲧ̅ ⲉϫⲙ̅ ⲡ ⲕⲁϩ ⲉⲛⲧⲟϥ ⲡⲉ ⲡ ⲣ̅ⲣⲟ̅ ⲉⲧ ⲟ̅ ⲛ ⲣ̅ⲣⲟ̅ ⲉϫⲛ̅ ⲙ̅ ⲡⲏⲩⲉ · ⲛⲓⲙ ⲡⲉ ⲛⲧ ⲁ ϥ ⲁⲛⲁⲅⲕⲁⲍⲉ ⲙ̅ⲙⲟ ϥ ⲉϯ ⲙ̅ ⲡⲉϥ ⲛ̅ⲟⲩⲟⲉⲓ̈ ⲉϩⲟⲩⲛ ⲉ ⲡⲉ ⲥ⳨ⲟ̅ⲥ̅ · ⲛ ϥ̅ ⲙⲟⲩ ⲉ ϥ ⲣⲁϣⲉ · ⲉⲛⲧⲟϥ ⲡⲉ ⲡ ⲇⲏ ⲙⲓⲟⲩⲣⲅⲟⲥ ⲙ̅ ⲡ ⲧⲏⲣ ϥ̅ · ⲉ ⲁ ϥ ϩⲩⲡⲟⲙⲓⲛⲉ ⲉ ⲧⲣⲉ ⲩ ϫⲡⲟ ϥ ϩⲛ̅ ⲟⲩ ⲙⲓⲧⲣⲁ̅ ⲛ̅ ⲥϩⲓⲙⲉ ⲉ ⲁ ⲩ ϭⲟⲟⲗⲉ ϥ ⲛ̅ ϩⲉⲛ ⲧⲟⲉⲓⲥ : Ⲡ ⲉⲧ ϭⲟⲟⲗⲉ ⲙ̅ ⲡ ⲉⲟⲟⲩ ⲧⲏⲣ ϥ̅ ⲙ̅ ⲡⲉϥ ⲉⲓⲱⲧ̅ · ⲡ ⲉⲧ ϩⲙⲟⲟⲥ ϩⲓϫⲛ̅ ⲛ̅ ϩⲁⲣⲙⲁ ⲛⲉ ⲭⲉⲣⲟⲩⲃⲓⲛ ⲁ ⲩ ϫⲧⲟ ϥ ϩⲛ̅ ⲟⲩ ⲟⲙϥ̅ ⲁ ϥ ϫⲓ ⲉ ⲕⲓⲃⲉ ϩⲛ̅ ⲕⲟⲩⲛⲥ̅ ⲛ ⲟⲩ ⲥϩⲓⲙⲉ · ⲛ̅ϭⲓ ⲡ ⲉⲧⲉⲣⲉ ϩⲉⲛ ⲥⲁⲣⲁⲫⲓⲛ ⲁϩⲉ ⲣⲁⲧ ⲟⲩ ⲉⲣⲟ ϥ ϩⲛ̅ ⲟⲩ ⲥⲧⲱⲧ̅ ⲉ ⲩ ϯ ⲉⲟⲟⲩ ⲛ̅ ⲧⲉϥ ⲙⲛⲧ̅ ⲛⲟⲩⲧⲉ · Ⲡ ⲉⲧ ⲧⲛ̅ⲛⲟⲟⲩⲛ ⲟⲩ ⲙ ⲟⲟⲩ ⲉ ⲧⲣⲉ ϥ ϩⲁⲧⲉ ϩⲛ̅ ⲛⲁⲓ ⲓ̈ⲉⲣⲱⲟⲩ · ⲁⲩⲱ ⲡ ϩⲟⲩⲙ ⲡⲉ ⲙⲛ̅ ϯⲱⲧⲉ · ⲉ ϥ ⲧⲛ̅ⲛⲟⲟⲩ ⲙ̅ ⲙⲟⲟⲩ ⲉⲃⲟⲗ ϩⲛ̅ ⲧ ⲡⲉ̅ · ⲁ ϥ ϫⲓ ⲃⲁⲡⲧⲓⲥⲙⲁ ϩⲙ̅ ⲡ ⲓⲟⲣ ⲇⲁⲛⲏⲥ ϩⲓⲧⲛ̅ ⲟⲩ ⲣⲱⲙⲉ ⲉ ϣⲁ ϥ ⲙⲟⲩ · ⲡ ⲉⲧⲉⲣⲉ ⲡ ⲧⲏⲣ ϥ̅ ϫⲓ ⲟⲩⲟⲉⲓⲛ ⲉⲃⲟⲗ ϩⲓⲧⲟⲟⲧ ϥ̅ ⲁ ⲩ ⲥⲟϣ ϥ̅ ϩⲓⲧⲛ̅ ⲛ ⲓ̈ⲟⲩⲇⲁⲓ̈ · Ⲡ ⲉⲧⲉⲣⲉ ⲧ ⲥⲁϣϥⲉ ⲙ̅ ⲡⲉ ⲙⲛ̅ ⲡⲉ ⲥⲧⲉⲣⲉⲩⲙⲁ ⲁⲩⲱ ⲡ ⲕⲁϩ ⲙⲛ̅ ⲁⲙⲛ̅ⲧⲉ ⲉ ⲩ ⲁϣⲉ ⲙ̅ ⲡⲉϥ ϣⲁϫⲉ ⲁ ⲩ ⲁϣⲧ ϥ̅ ⲉϫⲛ̅ ⲟⲩ ⲥ⳨ⲟ̅ⲥ̅ ⲛ̅ ϣⲉ · Ⲡ ⲉⲛⲧ ⲁ ϥ ϫⲓ ⲛ ⲟⲩ ⲕⲁϩ ⲉ ϥ ⲙⲟⲟⲩⲧ̅ ⲁ ϥ ⲡⲗⲁⲥⲥⲉ ⲙ̅ⲙⲟ ϥ ⲛ̅ ⲟⲩ ⲣⲱⲙⲉ ⲉ ϥ ⲟⲛϩ̅ ⲁ ϥ ϩⲩⲡⲟⲙⲓⲛⲉ ⲉ ⲩ ⲥⲱϣ ⲙ̅ⲙⲟ ϥ · ϫⲉⲕⲁⲥ ϩⲙ̅ ⲡⲉϥ ⲥⲱϣ ⲉϥⲉ ⲧⲟⲩϫⲉ ⲡ ⲣⲱⲙⲉ ⲉⲛⲧ ⲁ ϥ ⲃⲱⲕ ⲉ ⲡ ⲧⲁⲕⲟ̅ · ϩⲓⲧⲙ̅ ⲡⲉϥ ⲛⲟⲃⲉ · ⲁ ϥ ϯ ⲛ̅ ⲧⲉϥ ⲯⲩⲭⲏ ⲛ̅ ⲥⲱⲧⲉ ϩⲁ ⲧⲉ ⲯⲩⲭⲏ̅ ⲛ ⲛ̅ ⲣⲱⲙⲉ · ⲁ ϥ ϯ ⲛ̅ ⲧⲉϥ ⲥⲁⲣⲝ̅ ⲉⲧ ⲟⲩⲁⲁⲃ ϩⲁ ⲡⲉ ⲡⲗⲁⲥⲙⲁ ⲧⲏⲣ ϥ̅ ⲛ ⲁⲇⲁⲙ · ⲁⲩⲱ ⲡⲉϥ ⲥⲛⲟϥ ⲁ ϥ ⲧⲁⲁ ϥ ϩⲁ ⲡ ⲧⲏⲣ ϥ̅ · ⲁ ϥ ϯ ⲛ ⲟⲩ ⲣⲱⲙⲉ ϩⲁ ⲟⲩ ⲣⲱⲙⲉ · ⲁⲩⲱ ⲡⲉϥ ⲙⲟⲩ ϩⲁ ⲡⲉⲛ ⲙⲟⲩ · Ⲡ ⲙⲟⲩ ⲅⲁⲣ ⲉⲧⲉⲣⲉ ⲛ̅ ⲣⲱⲙⲉ ⲭⲣⲏⲱⲥⲧⲓ ⲙ̅ⲙⲟ ϥ · ⲁⲩⲱ ⲉ ⲩ ⲣ̅ ϩⲟⲧⲉ ϩⲏⲧ ϥ̅ · ⲁ ϥ ϣⲱⲡⲉ ⲛ ⲥ̅ⲙⲟⲩ ϫⲉ ⲁ ⲡⲉ ⲭⲥ̅ ⲙⲟⲩ ϩⲁⲣⲟ ⲛ · Ⲧⲁⲓ̈ ⲧⲉ ⲧ ⲁⲅⲁⲡⲏ ⲛ̅ⲧ ⲁ ⲡⲉ ⲭⲥ̅ ⲟⲩⲟⲛϩ ⲥ̅ ⲉⲃⲟⲗ ⲉ ⲁ ϥ ⲙⲟⲩ ϩⲁⲣⲟ ⲛ ⲁⲛⲟⲛ ⲛ̅ ⲣⲉϥ ⲣ̅ ⲛⲟⲃⲉ · ϫⲉⲕⲁⲥ ⲉϥⲉ ⲧⲟⲩϫⲟ ⲛ · ⲛⲓⲙ ⲅⲁⲣ ⲛ̅ ⲇⲓⲕⲁⲓⲟⲥ ⲉⲛⲉϩ ⲡ ⲉⲛⲧ ⲁ ϥ ⲙⲟⲩ ϩⲁ ⲟⲩ ⲣⲉϥ ⲣ̅ ⲛⲟⲃⲉ ⲛ̅ ⲟⲩⲱⲧ̅ · ⲏ̅ ⲛⲓⲙ ⲉⲓ̈ⲱⲧ ⲡ ⲉⲛⲧ ⲁ ϥ ⲙⲟⲩ ϩⲁ ⲡⲉϥ ϣⲏⲣⲉ ⲙ̅ⲙⲓⲛⲙ̅ⲙⲟ ϥ ⲉⲛⲧ ⲁ ϥ ϫⲡⲟ ϥ · ⲁϣ ⲟⲛ ⲛ̅ ϣⲃⲏⲣ ⲡ ⲉⲛⲧ ⲁ ϥ ⲙⲟⲩ ϩⲁ ⲡⲉϥ ϣⲃⲏⲣ · ⲏ̅ ⲟⲩ ⲥⲟⲛ ⲙ̅ ⲙⲉⲣⲓⲧ ϩⲁ ⲡⲉϥ ⲥⲟⲛ · ⲙ̅ⲡⲉ ⲗⲁⲁⲩ ⲅⲁⲣ ⲉⲛⲉϩ ⲣ̅ ⲡⲁⲓ̈ ⲉ ⲧⲣⲉ ⲟⲩⲁ̅ ⲙⲟⲩ ϩⲁ ⲟⲩⲁ̅ ϩⲙ̅ ⲡⲉϥ ⲟⲩⲱϣ · ⲏ̅ ϩⲙ̅ ⲡⲉϥ ϩⲧⲟⲣ ⲙⲁⲩⲁⲁ ϥ · Ⲡⲉ ⲭⲥ̅ ⲇⲉ ⲛ̅ⲧⲟϥ ⲁ ϥ ⲉⲓ̈ ⲙⲁⲩⲁⲁ ϥ ϩⲙ̅ ⲡⲉϥ ϩⲧⲟⲣ ⲙⲛ̅ ⲧⲉϥ ⲁⲅⲁⲡⲏ̅ · ⲁⲛⲟⲛ ⲛ̅ ⲣⲉϥ ⲣ̅ ⲛⲟⲃⲉ · ⲟⲩ ⲙⲟⲛⲟⲛ ϫⲉ ⲁ ϥ ⲡⲗⲁⲥⲥⲉ ⲙ̅ⲙⲟ ⲛ ⲛ̅ ⲑ ⲉ ⲛ ⲁⲇⲁⲙ̅ ⲉ ⲁ ϥ ⲧⲣⲉ ⲛ ϣⲱⲡⲉ ⲛ̅ ⲣⲱⲙⲉ · ⲁⲗⲗⲁ ⲛ̅ⲧⲉⲣⲉ ⲛ ⲧⲁⲕⲟ̅ ϩⲙ̅ ⲡ ⲛⲟⲃⲉ ⲁ ϥ ⲉⲓ̈ ⲁ ϥ ϣⲡ̅ ϩⲓⲥⲉ ϩⲁⲣⲟ ⲛ · ⲁⲩⲱ ⲁ ϥ ⲧⲁⲛϩⲟ ⲛ ϩⲛ̅ ⲧⲉϥ ⲁⲅⲁⲡⲏ̅ · Ⲙ̅ ⲡⲉ ⲟⲩⲟⲉⲓϣ ⲅⲁⲣ ⲉⲛⲧ ⲁ ϥ ⲡⲗⲁⲥⲥⲉ ⲙ̅ⲙⲟ ⲛ ϩⲛ̅ ⲧⲉϥ ϭⲓϫ · ⲛ ϥ̅ ϣⲡ̅ ϩⲓⲥⲉ ⲁⲛ · ⲧⲉⲛⲟⲩ ⲇⲉ ϩⲱⲱ ϥ ⲁ ϥ ϫⲡⲟ ⲛ̅ ⲛ̅ ⲕⲉ ⲥⲟⲡ̅ ϩⲓⲧⲙ̅ ⲡ ϩⲓⲥⲉ ⲙ̅ ⲡⲉϥ ⲙⲟⲩ · ⲉ ϥ ⲙⲟⲕϩ̅ ⲛ̅ ϩⲏⲧ̅ ⲛⲙ̅ⲙⲁ ⲛ̅ ⲛ̅ ⲑ ⲉ ⲛ̅ ⲧ ⲉⲧ ϯ ⲛⲁⲁⲕⲉ · ⲁ ϥ ϩⲩⲡⲟⲙⲓⲛⲉ ⲅⲁⲣ ⲛⲙ̅ⲙⲁ ⲛ ⲉⲙⲁⲧⲉ ⲉ ⲙⲡ ϥ̅ ⲣⲉⲕϩ̅ ⲡ ⲕⲟⲥⲙⲟⲥ ⲉ ⲩ ⲥⲱϣ ⲙ̅ⲙⲟ ϥ ϩⲛ̅ ϩⲉⲛ ⲙⲁⲥⲧⲓⲅⲝ̅ · ϩⲓⲧⲛ̅ ⲛ̅ ϭⲓϫ ⲛ ⲛ̅ ⲣⲉϥ ⲣ̅ ⲛⲟⲃⲉ · ⲉ ⲧⲣⲉ ⲩ ⲙⲟⲩⲟⲩⲧ̅ ⲙ̅ⲙⲟ ϥ ⲛ̅ ⲥⲉ ⲧⲟⲙⲥ ϥ̅ ⲕⲁⲧⲁ ⲑ ⲉ ⲉⲧⲉⲣⲉ ⲡⲉ ⲡⲣⲟⲫⲏⲧⲏⲥ ϫⲱ ⲙ̅ⲙⲟ ⲥ ϫⲉ ⲁ ⲕ ϫⲓⲧ̅ ⲉϩⲣⲁⲓ̈ ⲉ ⲡⲉ ⲭⲟⲩⲥ ⲙ̅ ⲡ ⲙⲟⲩ · Ⲛⲓⲙ ⲡ ⲉⲛⲧ ⲁ ϥ ϫⲓⲧ ϥ̅ · ⲡ ⲗⲁⲟⲥ ⲡⲉ ⲛ ⲛ̅ ⲁⲥⲉⲃⲏⲥ ⲛⲁⲓ̈ ⲉⲛⲧ ⲁ ϥ ⲙⲉⲣⲓⲧ ⲟⲩ ⲉ ⲁ ⲩ ⲙⲟⲟⲩⲧ ϥ̅ · ⲁ ϥ ⲉⲓ̈ ⲉⲣⲁⲧ ⲟⲩ ⲉ ⲧ ⲟⲩ ϫⲟⲟⲩ ⲁ ⲩ ⲛⲟϣⲡ ⲉⲃⲟⲗ ⲛ̅ ⲑ ⲉ ⲛ ⲟⲩ ϣϫⲉ · Ⲁⲛⲁⲩ ϭⲉ ⲱ̅ ⲡ ⲣⲱⲙⲉ ⲉ ⲛ ⲧⲟⲩⲉⲓ̈ⲟ̅ ⲛ ⲛ̅ ϣⲏⲣⲉ ⲙ̅ ⲡ ⲓⲏ̅ⲗ̅ · ⲉⲛⲧ ⲁ ⲩ ⲁⲁ ⲩ ⲙ̅ ⲡⲉⲛ ϫⲟⲉⲓⲥ · ⲁ ⲩ ⲕⲱⲛⲥ̅ ⲙ̅ ⲡⲉ ⲥⲡⲓⲣ̅ ⲙ̅ ⲡ ⲉⲛⲧ ⲁ ϥ ⲥⲟⲟⲛⲧ ⲟⲩ · ⲁ ⲩ ϯ ϩⲓⲥⲉ ⲙ̅ ⲡ ⲉ ⲛⲧ ⲁ ϥ ⲣ̅ ϩⲁϩ ⲙ̅ ⲡ ⲉⲧ ⲛⲁⲛⲟⲩ ϥ ⲛⲁ ⲩ ⲙⲛ̅ ⲛⲉⲩ ⲉⲓ̈ⲟⲧⲉ · ⲁ ⲩ ⲧⲱⲱⲃⲉ ⲛ̅ ϩⲉⲛ ⲡ ⲉⲑ ⲟⲟⲩ ⲉ ⲡ ⲙⲁ̅ ⲛ̅ ϩⲉⲛ ⲡ ⲉⲧ ⲛⲁⲛⲟⲩ· ⲟⲩ ⲁⲩⲱⲟⲩ ⲟⲩ ⲙⲟⲥⲧⲉ ⲉ ⲡ ⲙⲁ̅ ⲙ̅ ⲡ ⲙⲉ̅ ⲉⲛⲧ ⲁ ϥ ⲙⲉⲣⲓⲧ ⲟⲩ ⲛ̅ϩⲏⲧ ϥ̅ · ⲁ ⲩ ⲑⲗⲓⲃⲉ ⲙ̅ ⲡ ⲉⲛⲧ ⲁ ϥ ϯ ⲡ ⲣⲁϣⲉ ⲛⲁ ⲩ · ⲡ ⲉⲛⲧ ⲁ ϥ ⲧⲟⲩⲛⲉⲥ ⲛ ⲉⲧ ⲙⲟⲟⲩⲧ̅ ⲛ̅ϩⲏⲧ ⲟⲩ ⲉ ⲩ ⲛⲁⲩ ⲉ ⲣⲟ ϥ · ⲡ ⲉⲛⲧ ⲁ ϥ ⲧⲁⲗϭⲉ ⲛ̅ ϭⲁⲗⲉ ⲉ ⲁ ϥ ⲧⲃ̅ⲃⲉ ⲛ ⲉⲧ ⲥⲟⲃϩ̅ · ⲡ ⲉⲛⲧ ⲁ ϥ ϯ ⲡ ⲟⲩⲟⲉⲓⲛ ⲛ ⲛ̅ ⲃⲗ̅ⲗⲉ · ⲡⲁⲓ̈ ⲁ ⲩ ϩⲟⲧⲃⲉ ϥ ⲁⲩⲱ ⲁ ⲩ ⲁϣⲧ ϥ̅ ⲉϫⲛ̅ ⲟⲩ ϣⲉ̅ · Ⲁⲛⲁⲩ ϭⲉ ⲱ̅ ⲛ̅ ⲣⲱⲙⲉ ⲉ ⲛ ⲧⲟⲗⲙⲏⲣⲓⲁ ⲛ ⲛ̅ ⲓ̈ⲟⲩⲇⲁⲓ̈ · ⲁ ⲩ ⲉⲓ̈ϣⲉ ⲙ̅ ⲡ ⲉⲛⲧ ⲁ ϥ ⲉϣⲧ̅ ⲡ ⲕⲁϩ · ⲁ ⲩ ⲉϥⲧ̅ ⲡ ⲉⲛⲧ ⲁ ϥ ⲧⲁϫⲣⲉ ⲡ ⲕⲟⲥⲙⲟⲥ ⲉϫⲛ̅ ⲙ̅ⲙⲟⲩ ⲛ̅ ⲉⲓ̈ⲟⲟⲩⲉ · ⲁ ⲩ ⲡⲱϣ ⲙ̅ ⲡ ⲉⲛⲧ ⲁ ϥ ϩⲱⲣϭ̅ ⲛ ⲙ̅ ⲡⲏⲩⲉ ϩⲛ̅ ⲧⲉϥ ⲥⲟⲫⲓⲁ · ⲁ ⲩ ⲙⲟⲩⲣ̅ ⲙ̅ ⲡ ⲉⲛⲧ ⲁ ϥ ϥⲟⲗ ⲟⲩ ⲉⲃⲟⲗ ϩⲛ̅ ⲧ ⲙⲛⲧ̅ ϩⲙ̅ϩⲁⲗ ⲙ̅ ⲫⲁⲣⲁⲱ̅ · ⲁ ⲩ ⲥⲱⲛϩ̅ ⲙ̅ ⲡ ⲉⲧ ⲃⲱⲗ ⲉⲃⲟⲗ ⲛ ⲛ̅ ⲣⲉϥ ⲣ̅ ⲛⲟⲃⲉ · Ⲡ ⲉⲛⲧ ⲁ ϥ ϯ ⲛⲁ ⲩ ⲛ̅ ⲟⲩ ⲡⲏⲅⲏ̅ ⲙ̅ ⲙⲟⲟⲩ ⲁ ϥ ⲧⲁⲗϭⲉ ⲡⲉⲩ ⲉⲓ̈ⲃⲉ ⲁ ⲩ ⲧⲥⲟ ϥ ⲛ ⲟⲩ ϩⲙ̅ϫ ⲉ ϥ ⲟⲟⲃⲉ · ⲁⲩⲱ ⲁ ⲩ ⲧⲙⲟ ϥ ⲛ ⲟⲩ ⲥⲓϣⲉ ⲉϥ ϩⲛ̅ ⲧ ⲁⲅⲟⲛⲓⲁ ⲙ̅ ⲡ ⲙⲟⲩ ϩⲓϫⲙ̅ ⲡⲉ ⲥ⳨ⲟ̅ⲥ̅ · ⲉ ⲙⲛ ⲟ̅ⲩ ⲣ̅ ⲡ ⲙⲉⲉⲩⲉ ϫⲉ ⲁ ϥ ⲧⲥⲓⲟ ⲟⲩ ⲛ ⲉⲃⲓⲱ̅ ⲉⲃⲟⲗ ϩⲛ̅ ⲟⲩ ⲡⲉⲧⲣⲁ · ⲁ ⲩ ⲙⲟⲩⲣ̅ ⲛ ⲛ̅ ϭⲓϫ ⲙⲛ̅ ⲛ̅ ⲟⲩⲉⲣⲏⲧⲉ ⲙ̅ ⲡ ⲉ ⲛⲧ ⲁ ϥ ⲃⲱⲗ ⲉⲃⲟⲗ ⲛ̅ ⲛ ⲉⲧ ⲥⲏϭ · ⲉ ⲩ ⲥⲟⲛϩ̅ ⲛ̅ⲧⲟⲟⲧ ϥ̅ ⲙ̅ ⲡ ⲇⲓⲁⲃⲟⲗⲟⲥ ⲉⲃⲟⲗ ϫⲉ ⲁ ⲩ ⲉⲓⲣⲉ ⲙ̅ ⲡⲉϥ ⲟⲩⲱϣ · Ⲁ ϥ ⲥⲟⲛϩ ⲟⲩ ϩⲁⲧⲟⲟⲧ ϥ̅ ϣⲁⲛⲧ ϥ̅ ⲉⲓ̈ ⲛ̅ϭⲓ ⲡ ⲉⲧ ⲛⲁ ⲥⲱⲧⲉ ⲛ̅ ⲧ ⲁⲓⲭⲙⲁⲗⲱⲥⲓⲁ ⲉ ⲁ ϥ ⲃⲱⲗ ⲉⲃⲟⲗ ⲛ̅ ⲛ ⲉⲧ ⲙⲏⲣ̅ · ⲡ ⲉⲧ ϫⲟⲟⲩ ⲙ̅ ⲡ ⲣⲏ̅ ⲙⲛ̅ ⲡ ⲟⲟϩ ⲉ ⲧⲣⲉ ⲩ ⲣ̅ ⲟⲩⲟⲉⲓⲛ ⲉⲣⲟ ⲟⲩ · ⲡ ⲉⲛⲧ ⲁ ϥ ⲟⲩⲱⲛ ⲉ ⲛ ⲃⲁⲗ ⲙ̅ ⲡ ⲃⲗ̅ⲗⲉ ⲙ̅ ⲙⲓⲥⲉ · ⲁ ⲩ ϣⲧⲁⲙ̅ ⲛ̅ ⲛⲉϥ ⲃⲁⲗ ⲛ̅ ⲑ ⲉ ⲛ̅ ⲟⲩ ⲕⲱⲱⲛⲥ̅ · ⲡ ⲉⲛⲧ ⲁ ϥ ⲧⲟⲩⲛⲉⲥ ⲛ ⲉⲧ ⲙⲟⲟⲩⲧ̅ ⲁ ⲩ ⲧⲟⲙⲥ ϥ̅ · Ⲱ̅ ⲡⲉⲓ̈ ⲙⲏⲥⲧⲏⲣⲓⲟⲛ ⲛ ⲛ̅ ⲃⲣ̅ⲣⲉ ⲁⲩⲱ ⲛ ⲁⲧ ⲧⲁϩⲟ ϥ · ⲁ ⲩ ⲕⲣⲓⲛⲉ ⲙ̅ ⲡⲉ ⲕⲣⲓⲧⲏⲥ · ⲁ ⲩ ⲙⲟⲩⲣ̅ ⲙ̅ ⲡ ⲉⲧ ⲕⲱ̅ ⲉⲃⲟⲗ ⲛ̅ ⲛⲉⲩ ⲛⲟⲃⲉ · ⲁ ⲩ ϯ ⲉⲓϥⲧ̅ ⲉ ⲛ ϭⲓϫ ⲙ̅ ⲡ ⲉⲛⲧ ⲁ ϥ ⲡⲗⲁⲥⲥⲉ ⲙ̅ⲙⲟ ⲟⲩ · ⲁ ⲩ ⲉⲓ̈ϣⲉ ⲉϩⲣⲁⲓ̈ ⲙ̅ ⲡ ⲉⲛⲧ ⲁ ϥ ⲉⲓ̈ϣⲉ ⲙ̅ ⲡⲉ ⲩ ⲛⲓϥⲉ ϩⲛ̅ ⲛⲉⲩ ϭⲃ̅ϣⲁ · ⲁ ⲩ ⲡⲱϣ ⲙ̅ ⲡ ⲉⲧ ⲛⲁ ⲡⲱϣ ⲛ ⲙ̅ ⲙⲉⲗⲟⲥ ⲙ̅ ⲡⲉⲩ ⲥⲱⲙⲁ̅ · ⲡⲣⲟⲥ ⲧⲉ ⲭⲣⲩⲥⲓⲥ ⲡ ⲉ ⲛⲧ ⲁ ϥ ⲧⲥⲓⲉ̅ ⲡ ⲕⲁϩ ⲛ ⲱⲛϩ̅ · ⲁ ⲩ ⲁⲛⲁⲅⲕⲁⲍⲉ ⲙ̅ⲙⲟ ϥ ⲉ ⲧⲣⲉ ϥ ⲟⲩⲉⲙ ⲥⲓϣⲉ̅ · Ⲡ ⲉⲧⲉⲣⲉ ⲡ ⲧⲏⲣ ϥ̅ ⲟⲛϩ̅ ⲉⲧⲃⲏⲏⲧ ϥ̅ ⲁ ϥ ⲙⲟⲩ · ⲛ̅ⲧ ⲁ ⲩ ⲥⲟϣ ϥ̅ ⲅⲁⲣ ⲉⲙⲁⲧⲉ ⲁⲛ ϩⲓ ⲡⲉⲥ⳨ⲟ̅ⲥ̅ · ⲁⲗⲗⲁ ⲉⲙⲡⲁⲧ ϥ̅ ⲙⲟⲩ ⲟⲛ ⲁ ⲩ ϫⲱ̅ ⲛ̅ ϩⲉⲛ ⲛⲟϭ ⲛ̅ ⲥⲱϣ ⲉϩⲟⲩⲛ ⲉϩⲣⲁ ϥ · ⲉⲣⲉ ⲡⲉⲛ ϫⲟⲉⲓⲥ ϭⲉ ⲁϣⲉ ⲉϫⲙ̅ ⲡ ϣⲉ̅ ⲙ̅ ⲡⲉ ⲥ⳨ⲟ̅ⲥ̅ · ⲁ ⲛⲉ ⲙϩⲁⲁⲩ ⲟⲩⲱ ⲛ · ⲁ ⲁⲙⲛ̅ⲧⲉ ⲡⲱϩ · ⲁ ϥ ⲛⲟⲩϩⲙ̅ ⲛ̅ ⲛⲉ ⲯⲩⲭⲟⲟⲩⲉ · ⲁ ϥ ⲧⲟⲩⲛⲉⲥ ⲛ ⲉⲧ ⲙⲟⲟⲩⲧ̅ · ⲁ ⲩ ⲟⲩⲟⲛϩ ⲟⲩ ⲉⲃⲟⲗ ⲛ̅ ϩⲁϩ ⲛ ⲛ ⲉⲧ ⲟⲩⲁⲁⲃ ϩⲛ̅ ⲑ ⲓⲗⲏⲙ̅ · Ⲁⲩⲱ ⲉⲛⲉ ⲙ̅ⲡⲁⲧⲉ ⲡ ⲙⲏⲥⲧⲏⲣⲓⲟⲛ ϫⲱⲕ ⲉⲃⲟⲗ ϩⲓ ⲡⲉⲥ⳨ⲟ̅ⲥ̅ · ⲛ̅ⲧⲉⲣⲉ ⲡⲉ ⲭ̅ⲥ̅ ⲅⲁⲣ ⲙⲟⲩ ⲁ ϥ ⲟⲩⲱⲥϥ̅ ⲙ̅ ⲡ ϫⲁϫⲉ · ⲁ ϥ ⲙⲟⲩⲣ̅ ⲙ̅ ⲡ ϫⲱⲱⲣⲉ ⲛ̅ ⲧⲩⲣⲁⲛⲛⲟⲥ · ⲁ ϥ ⲧⲁϩⲉ ⲡⲉϥ ⲥ⳨ⲟ̅ⲥ̅ ⲉⲣⲁⲧ ϥ̅ · ⲉ ϥ ϫⲣⲁⲉⲓⲧ̅ ⲙ̅ ⲡⲉⲩ ⲙ̅ⲧⲟ̅ ⲉⲃⲟⲗ · ⲉ ϥ ⲫⲟⲣⲉⲓ ⲙ̅ ⲡⲉ ϫⲣⲟ̅ · Ⲁ ϥ ϫⲓⲥⲉ ⲅⲁⲣ ⲙ̅ ⲡⲉϥ ⲥⲱⲙⲁ̅ ϩⲓϫⲙ̅ ⲡⲉ ⲥ⳨ⲟ̅ⲥ̅ · ⲛ̅ϭⲓ ⲡⲉⲛ ϫⲟⲉⲓⲥ ⲓⲥ̅ ⲡⲉ ⲭ̅ⲥ̅ · ⲁⲩⲱ ⲛ̅ⲧⲉⲣⲉ ⲡ ⲙⲟⲩ ⲛⲁⲩ ⲉ ⲡ ⲱⲛϩ̅ ⲁ ϥ ϩⲉ ϩⲁ ⲛⲉϥ ⲟⲩⲉⲣⲏⲧⲉ · ⲧⲟⲧⲉ ⲛ̅ ϭⲟⲙ ⲛ ⲙ̅ ⲡⲏⲩⲉ ⲁ ⲩ ⲣ̅ ϣⲡⲏⲣⲉ ⲛ̅ ⲛⲉϥ ⲥⲟⲫⲓⲁ · Ⲁ ⲛ ⲁⲅⲅⲉⲗⲟⲥ ⲡⲱϣ ⲥ̅ ⲉϩⲣⲁⲓ̈ ⲉϫⲱ ϥ · ⲁ ⲛⲉ ⲥⲧⲟⲓ ⲭⲓⲟⲛ ⲣ̅ ϩⲟⲧⲉ · ⲁⲩⲱ ⲁ ⲧⲉ ⲕ[ⲧⲏⲥⲓⲥ] ⲧⲏⲣ ⲥ̅ ϣⲧⲟⲣⲧⲣ̅ ⲛ̅ⲧⲉⲣ ⲟⲩ ⲛⲁⲩ ⲉ ⲡⲉⲓ̈ ⲙⲏⲥⲧⲏⲣⲓⲟⲛ ⲛ̅ ⲃⲣ̅ⲣⲉ ⲙⲛ̅ ⲧⲉⲓ̈ ⲑⲉⲱⲣⲓⲁ ⲛ̅ ϩⲟⲧⲉ · ⲉ ⲩ ⲛⲁⲩ ⲉ ⲡ ⲛⲟⲩⲧⲉ ⲉ ϥ ⲁϣⲉ ϩⲓⲧⲛ̅ ⲛ̅ ⲣⲱⲙⲉ · ⲉ ⲩ ⲧⲱⲟⲩⲛ ϩⲁⲣⲟ ϥ ϩⲓⲧⲛ̅ ⲟⲩ ϣⲉ̅ · ⲛⲉϥ ⲟⲩⲉⲣⲏⲧⲉ ⲇⲉ ⲉ ⲩ ⲧⲁϫⲣⲏⲩ ⲉϩⲟⲩⲛ ⲉⲣⲟ ϥ ϩⲛ̅ ϩⲉⲛ ⲉⲓ̈ϥⲧ̅ · Ⲛⲉϥ ϭⲓϫ ϩⲟⲙⲟⲓⲱⲥ ⲉ ⲩ ⲡⲟⲣϣ̅ ⲉⲃⲟⲗ · ⲉ ⲩ ⲟϥⲧ̅ ⲛ ⲉⲓ̈ϥⲧ̅ ⲉϩⲟⲩⲛ ⲉ ⲡ ϣⲉ̅ · Ⲛ ⲓ̈ⲟⲩⲇⲁⲓ̈ ⲇⲉ ϩⲱ ⲟⲩ ⲉ ⲩ ⲭⲗⲉⲩⲁ ⲍⲉ ⲙ̅ⲙⲟ ϥ ⲉ ⲩ ⲥⲱⲃⲉ · ⲁⲩⲱ ⲉ ⲩ ϫⲏⲣ̅ · ⲛⲉ ⲩ ⲟ̅ ⲇⲉ ⲛ ⲁⲧ ⲥⲟⲟⲩⲛ̅ ⲉ ⲡ ⲙⲏ ⲥⲧⲏⲣⲓⲟⲛ · ⲁ ⲡ ⲕⲁϩ ⲥⲧⲱⲧ̅ ⲉ ϥ ⲛⲁⲩ ⲉ ⲧ ⲙⲛⲧ̅ ⲁⲧ ϣⲓⲡⲉ ⲛ̅ ⲛ ⲓ̈ⲟⲩⲇⲁⲓ̈ · ⲁ ⲛ ⲧⲟⲟⲩ ⲥ ⲛⲟⲉⲓⲛ ⲛ̅ ⲃⲟⲩⲛⲟⲥ ⲁ ⲩ ϣⲧⲟⲣⲧⲣ̅ ⲁ ⲩ ⲕⲓⲙ · Ⲑ ⲁⲗⲁⲥⲥⲁ ⲁ ⲥ ⲧⲱⲟⲩⲛ ⲉϩⲣⲁⲓ̈ ⲛ̅ ⲛⲉⲥ ϩⲁⲉⲓⲙ · ϩⲱⲥⲧⲉ ⲉ ϩⲉⲃⲥ̅ ⲡ ⲕⲟⲥⲙⲟⲥ · Ⲁ ⲡ ⲛⲟⲩⲛ ϣⲧⲟⲣⲧⲣ̅ ⲁ ϥ ⲟⲩⲱⲛ̅ ⲛ̅ ⲣⲱ ϥ · ⲉ ⲟⲙⲕ ⲟⲩ ⲧⲏⲣ ⲟⲩ · ⲁ ⲡ ⲥⲱⲛⲧ̅ ϣⲧⲟⲣⲧⲣ̅ ϩⲛ̅ ⲟⲩ ϭⲱⲛⲧ̅ ⲉϩⲣⲁⲓ̈ ⲉϫⲛ̅ ⲧ̅ ⲧⲟⲗⲙⲏⲣⲓⲁ ⲛ ⲛ̅ ⲓ̈ⲟⲩⲇⲁⲓ̈ ⲉⲧ ⲥⲟⲟ ϥ · ⲛ̅ ⲣⲉϥ ⲣ̅ ⲟⲩⲟⲉⲓⲛ ⲛ ⲧ̅ ⲡⲉ̅ ⲁ ⲩ ⲣ̅ ⲕⲁⲕⲉ · ⲁ ⲡ ⲣⲏ̅ ϩⲱⲧⲡ̅ · ⲁ ⲡ ⲟⲟϩ ϣⲧⲟⲣⲧⲣ̅ ⲁ ϥ ϩⲟⲡ ϥ̅ · ⲁ ⲩ ⲱϫⲛ̅ ⲛ̅ϭⲓ ⲛ̅ ⲥⲓⲟⲩ ⲉ ⲧⲙ̅ ⲧⲣⲉ ⲩ ⲣ̅ ⲟⲩⲟⲉⲓⲛ ⲉ ⲛ ⲁⲥⲉⲃⲏⲥ · Ⲛⲉⲣⲉ ⲡ ⲟⲟϩ ⲙⲉϩ ⲛ̅ ⲟⲩⲟⲉⲓⲛ ⲡⲉ · ⲁⲩⲱ ⲉ ⲛ ϥ̅ ⲣ̅ ⲟⲩⲟⲉⲓⲛ ⲁⲛ · ⲛ̅ⲧⲉⲣⲉ ⲡ ⲣⲏ ϭⲉ ϩⲱⲧⲡ̅ · ⲁⲗⲗⲁ ⲁ ⲩ ϣⲱⲡⲉ ⲧⲏⲣ ⲟⲩ ϩⲛ̅ ⲟⲩ ⲕⲁⲕⲉ · ⲉ ⲩ ⲛⲁⲩ ⲉ ⲡⲉⲩ ⲛⲟⲩⲧⲉ ⲉⲛⲧ ⲁ ϥ ⲥⲟⲟⲛⲧ ⲟⲩ ⲉ ϥ ⲁϣⲉ̅ ⲉϫⲛ̅ ⲟⲩ ϣⲉ ⲛ̅ ⲑ ⲉ ⲛ ⲟⲩ ⲗⲏⲥⲧⲏⲥ · ⲡⲉ ϩⲟⲟⲩ ⲁ ϥ ⲣ̅ ⲕⲁⲕⲉ · ⲟⲩ ⲁⲅⲅⲉⲗⲟⲥ ⲉ ϥ ϭⲟⲛⲧ̅ ⲁ ϥ ⲉⲓ̈ ⲉⲃⲟⲗ ϩⲛ̅ ⲧ ⲙⲏⲏⲧⲉ ⲛ ⲛ̅ ⲁⲅⲅⲉⲗⲟⲥ ⲧⲏⲣ ⲟⲩ ⲉⲣⲉ ⲧⲉϥ ⲥⲏϥⲉ ⲧⲟⲕⲙ̅ ϩⲛ̅ ⲧⲉϥ ϭⲓϫ ⲉ ϥⲟⲧ ⲟⲩ ⲉⲃⲟⲗ ϩⲛ̅ ⲟⲩ ϣⲡ̅ ⲛ̅ ϣⲱⲡ̅ ϩⲓ ⲟⲩ ⲥⲟⲡ · Ⲁⲩⲱ ⲛ̅ⲧⲉⲣ ⲟⲩ ⲕⲱⲗⲩ ⲙ̅ⲙⲟ ⲟⲩ ϩⲓⲧⲛ̅ ⲧ ⲙⲛⲧ̅ ϣⲁ ⲛⲁ ϩⲧⲏϥ ⲙ̅ ⲡⲉ ⲭ̅ⲥ̅ · ⲁ ϥ ϯ ⲧⲟⲟⲧ ϥ̅ ⲉ ⲡ ⲕⲁⲧⲁⲡⲉⲧⲁⲥⲙⲁ ⲙ̅ ⲡ ⲣ̅ⲡⲉ̅ ⲁ ϥ ⲡⲁϩ ϥ̅ ⲁ ϥ ⲁⲁ ϥ ⲛ̅ ⲥⲛⲁⲩ ϫⲓⲛⲛ ⲧ̅ ⲡⲉ ⲉ ⲡ ⲉⲥⲏⲧ̅ · ⲉⲣⲉ ⲛ̅ ⲁⲅⲅⲉⲗⲟⲥ ⲧⲏⲣ ⲟⲩ ϭⲱϣⲧ̅ ⲉⲃⲟⲗ ϩⲛ̅ ⲙ̅ ⲡⲏⲩⲉ ⲉ ⲩ ϭⲟⲛⲧ̅ ⲉ ⲁ ⲥ ⲕⲱⲗⲩ ⲙ̅ⲙⲟ ⲟⲩ ⲧⲏⲣ ⲟⲩ · ⲉ ⲧⲙ̅ ⲧⲣⲉ ⲩ ⲧⲁⲕⲟ ⲟⲩ ⲛ̅ϭⲓ ⲧ ⲙⲛⲧ̅ ϩⲁⲣϣ̅ ϩⲏⲧ̅ ⲙ̅ ⲡ ⲛⲟⲩⲧⲉ ⲡ ⲓⲱⲧ̅ · Ⲁ ⲡ ⲟⲩⲟⲉⲓⲛ ⲙ̅ ⲡⲉ ϩⲟⲟⲩ ⲡⲱⲧ̅ · ⲁ ϥ ⲕⲁ ⲡ ⲕⲟⲥⲙⲟⲥ ϩⲛ̅ ⲟⲩ ⲕⲁⲕⲉ · ⲟⲩ ⲕⲁⲕⲉ ⲛ̅ ϭⲟⲙϭⲙ̅ · ⲛⲁⲓ̈ ⲧⲏⲣ ⲟⲩ ⲁ ⲩ ϣⲱⲡⲉ ⲉⲙⲡⲁⲧⲉ ⲡⲉ ⲭ̅ⲥ̅ ϣⲧⲁⲙ ⲛ̅ ⲛⲉϥ ⲃⲁⲗ · Ⲁⲩⲱ ⲁ ⲡⲉϥ ⲟⲩⲟⲉⲓⲛ ϭⲉⲡⲏ̅ ⲁ ϥ ϣⲁ̅ ϩⲛ̅ ⲁⲙⲛ̅ⲧⲉ · ⲁ ⲁⲙⲛ̅ⲧⲉ ϣⲧⲟⲣⲧⲣ̅ ⲛ̅ⲧⲉⲣⲉ ⲡ ϫⲟⲉⲓⲥ ⲃⲱⲕ ⲉ ⲡ ⲉⲥⲏⲧ̅ ⲉ ⲣⲟ ϥ ϩⲛ̅ ⲧ ⲥⲁⲣⲝ̅ ⲁⲛ · ⲁⲗⲗⲁ ϩⲙ̅ ⲡⲉ ⲡⲛⲁ̅ · ⲁ ϥ ⲁⲙⲁϩⲧⲉ ⲅⲁⲣ ⲙ̅ ⲡ ⲧⲏⲣ ϥ̅ ϫⲉ ⲛⲉ ϥ ⲧⲁⲕⲟ̅ ϩⲁ ⲑ ⲏ̅ ⲛ̅ ⲧⲉϥ ⲟⲩⲛⲟⲩ · ⲡⲉϥ ⲥⲛⲟϥ ⲙⲉⲛ ⲁ ϥ ⲡⲁϩⲧ ϥ̅ ⲉϫⲙ̅ ⲡ ⲕⲁϩ ⲁ ϥ ϩⲁⲣⲉϩ ⲉ ⲡ ⲕⲁϩ · ⲙⲛ̅ ⲛ ⲉⲧ ⲛ̅ϩⲏⲧ ϥ̅ · Ⲡⲉϥ ⲥⲱⲙⲁ̅ ⲇⲉ ⲁ ϥ ϭⲱ ⲉ ϥ ⲁϣⲉ̅ ⲉϫⲙ̅ ⲡ ϣⲉ̅ ⲉⲧⲃⲉ ⲛⲉ ⲥⲧⲟⲓⲭⲓⲟⲛ · ⲁⲩⲱ ⲡⲉϥ ⲡⲛⲁ̅ ⲁ ϥ ⲃⲱⲕ ⲉ ⲡ ⲉⲥⲏⲧ̅ ⲉ ⲁⲙⲛ̅ⲧⲉ ⲁ ϥ ⲧⲟⲩϫⲟ̅ ⲛ̅ ⲛ ⲉⲧ ϩⲙ̅ ⲡ ⲙⲁ̅ ⲉⲧ ⲙ̅ⲙⲁⲩ ⲁ ϥ ϣⲱⲗ ⲛ ⲁⲙⲛ̅ⲧⲉ · ⲁ ϥ ⲁⲙⲁϩⲧⲉ ⲉϫⲙ̅ ⲡ ⲧⲏⲣ ϥ̅ · ⲡⲉϥ ⲥⲱⲙⲁ̅ ⲙⲉⲛ ⲁ ϥ ⲧⲟⲩⲛⲉⲥ ⲛ ⲉⲧ ⲙⲟⲟⲩⲧ̅ ϩⲓϫⲙ̅ ⲡ ⲕⲁϩ · ⲡⲉϥ ⲡⲛⲁ̅ ⲇⲉ ⲁ ϥ ⲃⲱⲗ ⲉⲃⲟⲗ ⲛ̅ ⲛⲉ ⲯⲩⲭⲟⲟⲩⲉ ⲉⲧ ϩⲛ̅ ⲁⲙⲛ̅ⲧⲉ · Ⲙ̅ ⲡ ⲛⲁⲩ ⲅⲁⲣ ⲉⲣⲉ ⲡ ⲥⲱⲙⲁ̅ ⲙ̅ ⲡⲉⲛ ϫⲟⲉⲓⲥ ⲁϣⲉ ⲉϫⲙ̅ ⲡⲉ ⲥ⳨ⲟ̅ⲥ̅ · ⲙ̅ ⲡ ⲛⲁⲩ ⲉⲧ ⲙ̅ⲙⲁⲩ ⲡ ⲉⲛⲧ ⲁ ⲛⲉ ⲙ ϩⲁⲁⲩ ⲟⲩⲱⲛ̅ · ⲁ ⲛⲉ ⲙⲛⲟⲩⲧ̅ ⲛ ⲁⲙⲛ̅ⲧⲉ ⲛⲁⲩ ⲉⲣⲟ ϥ ⲁ ⲩ ϣⲧⲟⲣⲧⲣ̅ ⲁ ⲩ ⲡⲱⲧ̅ · ⲁ ϥ ⲟⲩⲱϣϥ̅ ⲛ ⲛ̅ ⲣⲟ̅ ⲛ̅ ϩⲟⲙⲛ̅ⲧ̅ ⲁ ϥ ϩⲱⲣⲃ̅ ⲛ ⲙ̅ ⲙⲟⲭⲗⲟⲥ ⲙ̅ ⲡⲉⲛⲓⲡⲉ · ⲁⲩⲱ ⲁ ϥ ϫⲓ ⲛ̅ ⲛⲉⲩ ⲯⲩⲭⲟⲟⲩⲉ ⲉⲧ ϩⲛ̅ ⲁⲙⲛ̅ⲧⲉ ⲉϩⲣⲁⲓ̈ ϣⲁⲁ ⲡⲉϥ ⲉⲓ̈ⲱⲧ̅ · ⲛ̅ⲧⲉⲣⲉ ⲡ ϫⲟⲉⲓⲥ ⲅⲁⲣ ⲕⲁⲧⲁⲗⲩ ⲛ ⲁⲙⲛ̅ⲧⲉ · ⲁⲩⲱ ⲛ̅ⲧ ⲉⲣⲉ ϥ ϩⲱⲙ ⲉϫⲙ̅ ⲡ ⲙⲟⲩ ⲁ ϥ ⲣ̅ ⲡ ϫⲁϫⲉ ⲛ̅ ϩⲃⲁ̅ · ⲛⲉ ⲯⲩ ⲭⲟⲟⲩⲉ ⲙⲉⲛ ⲁ ϥ ⲛ̅ⲧ ⲟⲩ ⲉϩⲣⲁⲓ̈ ϩⲛ̅ ⲁⲙⲛ̅ⲧⲉ · ⲛ̅ ⲥⲱⲙⲁ̅ ⲇⲉ ⲁ ϥ ⲧⲟⲩⲛⲟⲥ ⲟⲩ ⲉⲃⲟⲗ ϩⲙ̅ ⲡ ⲕⲁϩ · Ⲁⲛⲁⲩ ϭⲉ ⲉ ⲧ ⲙⲛ̅ⲧ̅ ϫⲱⲱⲣⲉ ⲉⲧ ⲟ̅ ⲛ̅ ϣⲡⲏⲣⲉ ⲙ̅ ⲡⲉϥ ⲣⲱⲙⲉ ⲉⲧ ⲙⲟⲟⲩⲧ̅ ⲉ ϥ ⲁϣⲉ̅ ⲉϫⲙ̅ ⲡ ϣⲉ̅ · ⲙ̅ⲡⲉ ⲧⲉ ⲕⲧⲏⲥⲓⲥ ⲅⲁⲣ ⲉϣ ϭⲙ̅ϭⲟⲙ ⲉ ϥⲓ ϩⲁ ⲡⲉϥ ⲥⲱⲙⲁ̅ ⲉⲧ ⲙⲟⲟⲩⲧ̅ · ⲟⲩⲇⲉ ⲙ̅ⲡⲉ ⲛⲉ ⲥⲧⲟⲓⲭⲓⲟⲛ ⲉ ϣ ϥⲓ ϩⲁⲣⲟ ϥ · ⲙ̅ⲡⲉ ⲁⲙⲛ̅ⲧⲉ ⲅⲁⲣ ⲉϣ ϥⲓ ϩⲁ ⲡⲉϥ ⲡⲛ̅ⲁ̅ · ⲁ ⲙⲁ̅ ⲅⲁⲣ ⲛⲓⲙ ⲙⲟⲩϩ ⲛ̅ ϣⲧⲟⲣⲧⲣ̅ ⲉϫⲛ̅ ⲛ̅ ϩⲓⲥⲉ ⲙ̅ ⲡⲉⲛ ⲥⲱⲧⲏⲣ · Ⲁⲩⲱ ⲁ ⲧⲉ ⲕⲧⲏⲥⲓⲥ ⲧⲏⲣ ⲥ̅ ϣⲧⲟⲣⲧⲣ̅ ⲉϫⲙ̅ ⲡⲉϥ ⲙⲟⲩ · ⲙ̅ⲡ ⲟⲩ ⲉϣ ϩⲩⲡⲟⲙⲓⲛⲉ ⲅⲁⲣ ⲉ ⲩ ⲛⲁⲩ ⲉ ⲡⲉⲩ ϫⲟⲉⲓⲥ ⲉ ⲩ ϣⲱⲥ ⲙ̅ⲙⲟ ϥ · Ⲁ ⲧⲉ ⲕⲧⲏⲥⲓⲥ ⲧⲏⲣ ⲥ̅ ⲡⲱϣ ⲥ̅ ⲉ ⲩ ϫⲱ ⲙ̅ⲙⲟ ⲥ ϫⲉ ⲟⲩ ⲡⲉ ⲡⲉⲓ̈ ⲙⲏⲥⲧⲏⲣⲓⲟⲛ ⲛ̅ ⲃⲣ̅ⲣⲉ · ⲡⲉ ⲕⲣⲓⲧⲏⲥ ⲥⲉ ⲕⲣⲓⲛⲉ ⲙ̅ⲙⲟ ϥ ⲉ ⲛ ϥ̅ ϣⲁϫⲉ ⲁⲛ · Ⲡ ⲉⲧⲉ ⲙⲉ ⲩ ⲛⲁⲩ ⲉⲣⲟ ϥ ⲥⲉ ⲛⲁⲩ ⲉⲣⲟ ϥ · ⲁⲩⲱ ⲥⲉ ϣⲓⲡⲉ ⲁⲛ · ⲡ ⲉⲧⲉ ⲙⲉ ⲩ ⲉϣ ⲁⲙⲁϩⲧⲉ ⲙ̅ⲙⲟ ϥ ⲉ ⲩ ⲁ ⲙⲁϩⲧⲉ ⲙ̅ⲙⲟ ϥ ⲁⲩⲱ ϥ̅ ϯ ⲁⲛ ⲛⲙ̅ⲙⲁ ⲩ · Ⲡ ⲉⲧⲉ ⲙⲉ ⲩ ⲉϣ ⲧⲟⲛⲧⲛ̅ ⲉⲣⲟ ϥ ⲥⲉ ⲕⲁⲧⲁⲫⲣⲟⲛⲉⲓ ⲙ̅ⲙⲟ ϥ ⲁⲩⲱ ⲉ ⲛ ϥ̅ ϭⲟⲛⲧ̅ ⲁⲛ · ⲡ ⲁⲧ ϣⲡ̅ ϩⲓⲥⲉ ⲉ ϥ ϣⲡ̅ ϩⲓⲥⲉ ⲁⲩⲱ ⲉ ⲛ ϥ̅ ⲛⲟϭⲥ̅ ⲁⲛ · ⲡ ⲁⲧ ⲙⲟⲩ ⲁ ϥ ⲙⲟⲩ · ⲁⲩⲱ ⲁ ϥ ϩⲩⲡⲟ ⲙⲓⲛⲉ · ⲡ ⲉⲧ ⲟⲩⲏϩ ϩⲛ̅ ⲙ̅ ⲡⲏⲩⲉ ⲁ ⲩ ⲧⲟⲙⲥ ϥ̅ ϩⲙ̅ ⲡ ⲕⲁϩ · ⲁⲩⲱ ϥ̅ ⲕⲱ̅ ⲛ̅ ⲣⲱ ϥ · Ⲟⲩ ⲡⲉ ⲡⲉⲓ̈ ⲙⲏⲥⲧⲏⲣⲓⲟⲛ ⲡⲉϫⲉ ⲡ ⲥⲱⲛⲧ̅ ⲧⲏⲣ ϥ̅ · ⲁ ⲩ ⲣ̅ ϣⲡⲏⲣⲉ ⲅⲁⲣ ⲧⲏⲣ ⲟⲩ ⲛ̅ ⲛⲉϥ ⲙⲛⲧ̅ ϣⲁⲛⲁ ϩⲧⲏ ϥ · ⲁⲩⲱ ⲛ̅ⲧⲉⲣⲉ ϥ ⲧⲱⲟⲩⲛ ⲉⲃⲟⲗ ϩⲛ̅ ⲛ ⲉⲧ ⲙⲟⲟⲩⲧ̅ ⲛ̅ ϣⲱⲣⲡ̅ ⲛ ⲧ̅ ⲕⲩⲣⲓⲁⲕⲏ · ⲛ̅ⲧⲉⲣⲉ ϥ ϩⲱⲙ ⲉϫⲙ̅ ⲡ ⲙⲟⲩ · Ⲁ ϥ ⲙⲟⲩⲣ̅ ⲙ̅ ⲡ ⲧⲩⲣⲁⲛⲛⲟⲥ · ⲁ ϥ ⲃⲱⲗ ⲉⲃⲟⲗ ⲙ̅ ⲡ ⲣⲱⲙⲉ · ⲧⲟⲧⲉ ⲁ ⲧⲉ ⲕⲧⲏⲥⲓⲥ ⲧⲏⲣ ⲥ̅ ⲉⲓ̈ⲙⲉ ϫⲉ ⲉⲧⲃⲉ ⲡ ⲟⲩϫⲁⲓ̈ ⲙ̅ ⲡ ⲣⲱⲙⲉ ⲛ̅ⲧ ⲁ ⲩ ⲕⲣⲓⲛⲉ ⲙ̅ ⲡⲉ ⲕⲣⲓⲧⲏⲥ · ⲁⲩⲱ ⲉⲧⲃⲏⲏⲧ ϥ̅ ⲛ̅ⲧ ⲁ ⲩ ⲛⲁⲩ ⲉ ⲡⲓ ⲁⲧ ⲛⲁⲩ ⲉⲣⲟ ϥ · ⲁ ⲩ ϣⲓ ⲙ̅ ⲡⲉⲓ̈ ⲁⲧ ϣⲓⲧ ϥ̅ · ⲡ ⲁⲧ ϣⲡ̅ ϩⲓⲥⲉ ⲁ ϥ ϣⲡ̅ ϩⲓⲥⲉ · ⲡ ⲁⲧ ⲙⲟⲩ ⲁ ϥ ⲙⲟⲩ · ⲡⲁ ⲙ̅ ⲡⲏⲩⲉ ⲁ ⲩ ⲧⲟⲙⲥ ϥ̅ · Ⲛ̅ⲧ ⲁ ϥ ⲣ̅ ⲣⲱⲙⲉ ⲅⲁⲣ ⲁ ⲩ ⲕⲣⲓⲛⲉ ⲙ̅ⲙⲟ ϥ · ϫⲉⲕⲁⲥ ⲉϥⲉ ⲛⲁ̅ ⲛⲁ ⲛ · ⲛ̅ⲧ ⲁ ⲩ ⲙⲟⲟⲩⲧ ϥ̅ ϫⲉⲕⲁⲥ ⲉϥⲉ ⲃⲱⲗ ⲉⲃⲟⲗ ⲛ̅ ⲛ ⲉⲧ ⲙⲏⲣ̅ · ⲁ ϥ ϣⲡ̅ ϩⲓⲥⲉ ϫⲉⲕⲁⲥ ⲉϥⲉ ϯ ⲙ̅ⲧⲟⲛ ⲛⲁ ⲛ · ⲁ ϥ ⲙⲟⲩ ϫⲉⲕⲁⲥ ⲉϥⲉ ⲧⲁⲛϩⲟ ⲛ · ⲁ ⲩ ⲧⲟⲙⲥ ϥ̅ ϫⲉⲕⲁⲥ ⲉϥⲉ ⲧⲟⲩⲛⲟⲥ ⲛ̅ · ⲉ ⲛⲉ ⲙ̅ⲡⲉ ⲡ ϫⲟⲉⲓⲥ ϣⲡ̅ ϩⲓⲥⲉ ⲡⲉ ⲙⲛ̅ ⲧ ⲙⲛ̅ⲧ ⲣⲱⲙⲉ ⲉⲣⲉ ⲡ ⲣⲱⲙⲉ ⲛⲁ ϣ ⲟⲩϫⲁⲓ̈ ⲛ ⲁϣ ⲛ̅ ϩⲉ ⲡⲉ · Ⲡ ⲙⲟⲩ ϭⲉ ⲁ ϥ ϩⲉ ϩⲁ ⲛ̅ ⲟⲩⲉⲣⲏⲧⲉ ⲙ̅ ⲡⲉ ⲭⲥ̅ · ⲁⲩⲱ ⲁ ϥ ⲥⲩⲣⲁ̅ ⲙ̅ⲙⲟ ϥ ⲉ ϥ ⲟ̅ ⲛ ⲁⲓ̈ⲭⲙⲁⲗⲱⲧⲟⲥ ⲉ ϥ ϣⲧⲣ̅ⲧⲱⲣ · ⲁⲙⲛ̅ⲧⲉ ⲙⲛ̅ ⲧⲉϥ ϭⲟⲙ ⲁ ϥ ⲕⲧⲟ ϥ ⲉ ⲡⲁϩⲟⲩ · ⲉ ⲁ ϥ ⲥⲱⲧⲙ̅ ⲉ ⲧⲉ ⲥⲙⲏ̅ ⲙ̅ ⲡ ϫⲟⲉⲓⲥ ⲉ ϥ ⲙⲟⲩⲧⲉ ⲟⲩⲃⲉ ⲛⲉ ⲯⲩⲭⲏ̅ ⲧⲏⲣ ⲟⲩ ϫⲉ ⲁⲙⲏⲉⲓⲛ ⲉⲃⲟⲗ ⲛ ⲉⲧ ⲙⲏⲣ · ⲛ ⲉⲧ ϩⲙⲟⲟⲥ ϩⲙ̅ ⲡ ⲕⲁⲕⲉ ⲙⲛ̅ ⲑ ⲁⲓⲃⲉⲥ ⲙ̅ ⲡ ⲙⲟⲩ ⲡ ⲟⲩⲟⲉⲓⲛ ⲁ ϥ ϣⲁ̅ ⲛⲏ ⲧⲛ̅ · Ϯ ⲧⲁϣⲉ ⲟⲉⲓϣ ⲛⲏ ⲧⲛ̅ ⲙ̅ ⲡ ⲱⲛϩ̅ · ⲁⲛⲟⲕ ⲅⲁⲣ ⲡⲉ ⲡⲉ ⲭ̅ⲥ̅ ⲡ ϣⲏⲣⲉ ⲙ̅ ⲡ ⲛⲟⲩⲧⲉ · ⲧⲟⲧⲉ ⲁ ϥ ⲃⲱⲗ ⲉⲃⲟⲗ ⲛ̅ ⲛⲉ ⲯⲩⲭⲟⲟⲩⲉ ⲛ ⲉⲧ ⲟⲩⲁⲁⲃ · ⲁ ϥ ⲧⲟⲩⲛⲟⲥ ⲟⲩ ⲛⲙ̅ⲙⲁ ϥ · ⲡ ⲕⲁϩ ⲇⲉ ϩⲱⲱ ϥ ⲁ ϥ ϫⲓ ϣⲕⲁⲕ ⲉⲃⲟⲗ ⲉ ϥ ϫⲱ ⲙ̅ⲙⲟ ⲥ ϫⲉ ϯ ⲥⲟ̅ ⲉⲣⲟ ⲓ̈ ⲡ ϫⲟⲉⲓⲥ ⲛ ⲅ̅ ⲃⲟⲗ ⲧ̅ ⲉⲃⲟⲗ ϩⲙ̅ ⲡ ⲥⲁϩⲟⲩ ⲉⲧ ϩⲓϫⲱ ⲓ̈ ⲛ ⲅ̅ ϥⲓ ⲉⲃⲟⲗ ϩⲓϫⲱ ⲓ̈ ⲛ ⲧ̅ ⲕⲁⲕⲓⲁ ⲙ̅ ⲡ ⲇⲓⲁⲃⲟⲗⲟⲥ · ϫⲉ ⲁ ⲕ ⲁⲁ ⲧ̅ ⲛ ⲙ̅ϣⲁ̅ ⲉ ⲧⲣⲉ ⲩ ⲧⲱⲙⲥ̅ ⲙ̅ ⲡⲉⲕ ⲥⲱⲙⲁ̅ ⲛ̅ ϩⲏⲧ̅ ⲉ ⲡ ⲙⲁ̅ ⲛ̅ ⲛⲉ ⲥⲛⲱⲱϥ · ⲉⲛⲧ ⲁ ⲩ ⲡⲁϩⲧ ⲟⲩ ⲉⲃⲟⲗ ϩⲓϫⲱ ⲓ̈ · ϫⲉⲕⲁⲥ ⲉⲕⲉ ⲧⲟⲩⲛⲟⲥ ⲟⲩ · Ⲧⲉⲕ ϩⲓⲕⲱⲛ ⲅⲁⲣ ⲉⲧ ⲧⲁⲓ̈ⲏⲩ ⲁ ⲩ ϫⲟⲟⲣⲉ ⲥ ⲉⲃⲟⲗ ϩⲙ̅ ⲙⲁ̅ ⲛⲓⲙ · ⲡⲗⲏⲛ ⲉ ⲛ ⲉⲛⲧ ⲁ ⲕ ϫⲟⲟ ⲥ ⲙ̅ⲙⲁⲧⲉ ϩⲙ̅ ⲡⲉⲕ ϣⲁϫⲉ · ⲉⲛⲉ ⲙⲛ̅ ⲗⲁⲁⲩ ⲛⲁ ϣ ϯ ⲟⲩⲃⲉ ⲡⲉⲕ ⲟⲩⲉϩ ⲥⲁϩⲛⲉ · ⲁⲗⲗⲁ ⲧⲉⲕ ⲁⲅⲁⲡⲏ ⲁⲛⲁⲅⲕⲁⲍⲉ ⲙ̅ⲙⲟ ⲕ ⲉ ⲧⲣⲉ ⲕ ⲉⲓ̈ ϣⲁⲁ ⲡⲉⲕ ⲡⲗⲁⲥⲙⲁ · Ⲉⲓⲥ ϩⲏⲏⲧⲉ ⲅⲁⲣ ⲁ ⲕ ⲁϩⲉ ⲣⲁⲧ ⲕ̅ ϩⲓϫⲙ̅ ⲡ ⲕⲁϩ · ⲕ ϣⲓⲛⲉ ⲛ̅ⲥⲁ ⲙ̅ ⲙⲉⲗⲟⲥ ⲙ̅ ⲡⲉⲕ ⲡⲗⲁⲥⲙⲁ · Ϫⲓ ⲛⲁ ⲕ ⲙ̅ ⲡ ⲣⲱⲙⲉ ⲛ̅ ⲑ ⲉ ⲛ ⲟⲩ ⲡⲁⲣⲁⲑⲏⲕⲏ̅ · ϫⲓ ⲛⲁ ⲕ ⲛ̅ ⲧⲉⲕ ϩⲓⲕⲱⲛ ⲉⲛⲧ ⲁ ⲕ ϭⲁⲗⲱⲱ ⲥⲉ ⲉⲣⲟ ⲓ̈ · ϫⲓ ⲛⲁ ⲕ ⲛ ⲁⲇⲁⲙ ⲉ ϥ ⲟⲩⲟϫ ⲛ̅ ⲧⲉϥ ϩⲉ · ⲧⲟⲧⲉ ⲁ ⲡⲉ ⲭ̅ⲥ̅ ⲧⲱⲟⲩⲛ ⲉⲃⲟⲗ ϩⲛ̅ ⲛ ⲉⲧ ⲙⲟⲟⲩⲧ̅ ϩⲙ̅ ⲡ ⲙⲉϩ ϣⲟⲙⲛ̅ⲧ̅ ⲛ̅ ϩⲟⲟⲩ ⲁ ϥ ϫⲓ ⲛ̅ ⲛ ⲉⲧ ⲟⲩⲁⲁⲃ ⲉϩⲣⲁⲓ̈ ⲛⲙ̅ⲙⲁ ϥ ϣⲁⲁ ⲡⲉϥ ⲉⲓ̈ⲱⲧ̅ · ⲧ ⲙⲛ̅ⲧ̅ ⲣⲱⲙⲉ ⲅⲁⲣ ⲧⲏⲣ ⲥ̅ ⲥ ⲛⲁ ⲟⲩϫⲁⲓ̈ ⲉⲧⲃⲉ ⲡ ⲙⲟⲩ ⲙ̅ ⲡⲉ ⲭ̅ⲥ̅ · Ⲟⲩⲁ ⲅⲁⲣ ⲡⲉ ⲛⲧ ⲁ ⲩ ⲕⲣⲓⲛⲉ ⲙ̅ⲙⲟ ϥ ⲁ ⲡ ⲙⲁ̅ ⲧⲏⲣ ϥ̅ · ⲟⲩϫⲁⲓ̈ ⲁⲩⲱ ⲁ ⲩ ⲛⲁ̅ ⲙ̅ ⲡ ⲙⲁ̅ ⲧⲏⲣ ϥ̅ · ⲟⲩⲁ̅ ⲟⲛ ⲡⲉ ⲛⲧ ⲁ ϥ ⲙⲟⲩ ϫⲉⲕⲁⲥ ⲉⲩⲉ ⲧⲱⲟⲩⲛ ⲧⲏⲣ ⲟⲩ · ⲁⲩⲱ ⲛ̅ⲧ ⲁ ⲡ ϫⲟⲉⲓⲥ ⲙⲟⲩ ϩⲁ ⲟⲩⲟⲛ ⲛⲓⲙ ϫⲉⲕⲁⲥ ⲉⲣⲉ ⲟⲩⲟⲛ ⲛⲓⲙ ⲛⲁ ⲧⲱⲟⲩⲛ ⲛⲙ̅ⲙⲁ ϥ · ⲛ̅ⲧⲉⲣⲉ ϥ ⲙⲟⲩ ⲅⲁⲣ ⲁ ϥ ϯ ⲡ ⲣⲱⲙⲉ ϩⲓⲱⲱ ϥ ⲁⲩⲱ ⲁ ϥ ϫⲓⲧ ϥ̅ ⲛⲙ̅ⲙⲁ ϥ ⲉϩⲣⲁⲓ̈ ⲉ ⲧ ⲡⲉ̅ ⲛ ⲙ̅ ⲡⲏⲩⲉ · ⲉ ϥ ⲟ̅ ⲛ̅ ⲟⲩⲁ̅ ⲛ ⲟⲩⲱⲧ̅ ⲛⲙ̅ⲙⲁ ϥ · ⲁ ϥ ϫⲓⲧ ϥ̅ ⲛ̅ ⲇⲱⲣⲟⲛ ⲙ̅ ⲡⲉϥ ⲉⲓ̈ⲱⲧ̅ · Ⲟⲩ ⲛⲟⲩⲃ ⲁⲛ ⲡⲉ ⲟⲩⲇⲉ ⲟⲩ ϩⲁⲧ̅ ⲁⲛ ⲡⲉ · ⲁⲗⲗⲁ ⲡ ⲣⲱⲙⲉ ⲡⲉ ⲛ̅ⲧ ⲁ ϥ ⲧⲁⲙⲉⲓⲟ ϥ · ⲕⲁⲧⲁ ⲡⲉϥ ⲉⲓ̈ⲛⲉ ⲙⲛ̅ ⲧⲉϥ ϩⲓⲕⲱⲛ · ⲡⲁⲓ̈ ϭⲉ ⲁ ⲡ ⲓⲱⲧ ϫⲁⲥⲧ ϥ̅ · ⲁ ϥ ⲑⲙ̅ⲥⲟ ϥ ϩⲓ ⲟⲩⲛⲁⲙ ⲙ̅ⲙⲟ ϥ · ϩⲓϫⲙ̅ ⲡⲉ ⲑⲣⲟⲛⲟⲥ ⲉⲧ ϫⲟⲥⲉ · ⲁⲩⲱ ⲁ ϥ ⲕⲁⲑⲓⲥⲧⲁ ⲙ̅ⲙⲟ ϥ ⲛ̅ ⲕⲣⲓⲧⲏⲥ ⲛ̅ ⲛ ⲉⲧ ⲟⲛϩ̅ ⲙⲛ̅ ⲛ ⲉⲧ ⲙⲟⲟⲩⲧ̅ · ⲁⲩⲱ ⲛ̅ ⲥⲧⲣⲁⲧⲏⲅⲟⲥ ⲙ̅ ⲡⲉϥ ⲥⲱⲛⲧ̅ ⲧⲏⲣ ϥ̅ · ⲉ ϥ ϩⲙⲟⲟⲥ ϩⲓϫⲛ̅ ⲛⲉ ⲭⲉⲣⲟⲩⲃⲓⲛ · ⲡ ⲉⲛⲧ ⲁ ϥ ⲥⲱⲛⲧ̅ ⲛ̅ ⲑ ⲓⲗⲏ̅ⲙ̅ ⲛ ⲧ̅ ⲡⲉ̅ ⲉⲧⲉ ⲡⲁⲓ̈ ⲡⲉ ⲡ ⲛⲩⲙⲫⲓⲟⲥ ⲙ̅ ⲙⲉ̅ ⲁⲩⲱ ⲡ ⲣ̅ⲣⲟ̅ ⲛ ⲁⲓⲱⲛ ⲧⲏⲣ ⲟⲩ · ⲡ ⲉⲟⲟⲩ ⲛⲁ ϥ ϣⲁⲁ ⲛ ⲁⲓⲱⲛ ⲧⲏⲣ ⲟⲩ ⲛ ⲁⲓⲱⲛ ϩⲁⲙⲏⲛ · — — — — — — — — — — ⲁⲑⲁⲛⲁⲥⲓⲟⲥ ⲁⲣⲭⲏⲉⲡⲓⲥⲕⲟⲡⲟⲩ · ◈ ◈ ◈ ◈ ◈ ◈ ◈ ◈ ◈ ◈
