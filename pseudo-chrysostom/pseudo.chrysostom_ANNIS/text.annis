0	0	sText1	ⲞⲨ ⲖⲞⲄⲞⲤ Ⲛ̅ⲦⲈ ⲀⲠⲀ ⲈⲨⲤⲈⲂⲒⲞⲤ Ⲡ ⲈⲠⲒ ⲤⲔⲞⲠⲞⲤ Ⲛ Ⲧ̅ ⲔⲎⲤⲀⲢⲒⲀ Ⲛ Ⲧ̅ ⲔⲀⲠⲠⲀⲆⲞⲔⲒⲀ Ⲉ Ⲁ Ϥ ⲦⲀⲨⲞ Ϥ ⲈⲦⲂⲈ ⲦⲈ ⲤϨⲒⲘⲈ Ⲛ̅ ⲬⲀ ⲚⲀⲚⲀⲒⲀ · ◈ — ◈ — ◈ — ◈ — ◈ — ◈ — ◈ Ⲛⲁϣⲉ ⲡⲉ ⲭⲓⲙⲱⲛ · ⲁⲗⲗⲁ ⲙ̅ⲡ ϥ̅ ⲉϣ ⲕⲱⲗⲩ ⲙ̅ ⲡ ⲟⲩⲣⲟⲧ̅ ⲛ̅ ⲛ ⲉⲛⲧ ⲁ ⲩ ⲉⲓ̈ · ⲛⲁϣⲉ ⲙ̅ ⲡⲓⲣⲁⲥⲙⲟⲥ · ⲁⲗⲗⲁ ⲙ̅ⲡ ⲟⲩ ⲃⲉⲗ ⲡⲉⲧⲛ̅ ϩⲓⲥⲉ ⲉⲃⲟⲗ · ⲧ ⲉⲕⲕⲗⲏⲥⲓⲁ ⲛⲁ ⲗⲟ̅ ⲁⲛ ⲉⲛⲉϩ ⲉ ⲩ ⲙⲓϣⲉ ⲛⲙ̅ⲙⲁ ⲥ ⲉⲛⲉϩ ⲉ ⲥ ϫⲣⲁⲉⲓⲧ · ⲉ ⲩ ⲉⲡⲓⲃⲟⲩⲗⲉⲩⲉ ⲉⲣⲟ ⲥ ⲉ ⲥ ϭⲱⲧⲡ̅ ⲙ̅ⲙⲟ ⲟⲩ ϩⲟⲥⲟⲛ ⲥⲉ ⲙⲉⲉⲩⲉ ⲉⲣⲟ ⲥ ⲉ ⲡ ⲡ ⲉⲑ ⲟⲟⲩ · ϣⲁ ⲥ ⲁⲩⲝⲁⲛⲉ ⲛ̅ ϩⲟⲩⲟ̅ · ϣⲁⲣⲉ ⲛ̅ ϩⲓⲙⲏ̅ ⲃⲱⲗ ⲉⲃⲟⲗ ϩⲁⲣⲓϩⲁⲣⲟ ⲟⲩ · Ⲧⲉⲓ̈ ⲡⲉⲧⲣⲁ ⲇⲉ ⲛ̅ⲧⲟⲥ ⲥ ⲁϩⲉ ⲣⲁⲧ ⲥ̅ ⲉ ⲥ ⲟ̅ ⲛ ⲁⲧ ⲕⲓⲙ · ⲡ ϣⲁϫⲉ ⲙ̅ ⲡ ⲛⲟⲩⲧⲉ ⲟⲩ ⲁⲧ ⲕⲓⲙ ⲡⲉ · ⲛ̅ⲧⲟϥ ⲡ ⲉⲛⲧ ⲁ ϥ ϫⲟⲟ ⲥ ϫⲉ ⲙ̅ ⲡⲩⲗⲏ ⲛ ⲁⲙⲛ̅ⲧⲉ ⲛⲁ ϣ ϭⲙ̅ϭⲟⲙ ⲉ ⲣⲟ ⲥ ⲁⲛ · ⲡ ⲉⲧ ⲡⲟⲗⲉⲙⲉⲓ ⲉ ϥ ⲃⲱⲗ ⲙ̅ⲙⲟ ϥ ⲉⲃⲟⲗ ⲙⲁⲩⲁⲁ ϥ · ⲧ ⲉⲕⲕⲗⲏⲥⲓⲁ ⲇⲉ ϩⲱⲱ ⲥ ⲉ ϥ ⲧⲁϫⲣⲟ̅ ⲙ̅ⲙⲟ ⲥ ⲛ̅ ϩⲟⲩⲟ̅ · Ⲓ̈ⲱⲃ ⲇⲉ ⲛⲁⲛⲟⲩ ϥ ⲡⲉ ϩⲁ ⲑ ⲏ̅ ⲙ̅ ⲡ̅ ⲡⲓⲣⲁⲥⲙⲟⲥ · ⲁⲗⲗⲁ ⲛⲉ ϩⲟⲟⲩ ⲉⲧ ϥ̅ ⲟⲩⲟϫ ϩⲙ̅ ⲡⲉϥ ⲥⲱⲙⲁ̅ ⲛ̅ ⲥⲉ ⲟ̅ ⲁⲛ ⲛ̅ ⲑ ⲉ ⲛ̅ ⲛⲉ ϩⲟⲟⲩ ⲉⲛⲧ ⲁ ⲧⲉϥ ⲉⲓ̈ⲁⲁⲃⲉ ϣⲛⲧ̅ ⲡⲉ ⲕⲗⲟⲙ ⲁ ⲥ ⲧⲁⲗⲟ ϥ ⲉϫⲛ̅ ⲧⲉϥ ⲁⲡⲉ · ⲙ̅ⲡⲣ̅ ⲣ̅ ϩⲟⲧⲉ ϩⲏⲧ ϥ̅ ⲙ̅ ⲡⲓⲣⲁⲥⲙⲟⲥ ⲉⲛⲉϩ ⲉϣⲱⲡⲉ ⲧⲉⲕ ⲯⲩⲭⲏ ⲥⲃ̅ⲧⲱⲧ̅ · Ⲛ̅ ⲑ ⲉ ⲅⲁⲣ ⲙ̅ ⲡ ⲛⲟⲩⲃ ⲉⲧⲉ ⲙⲁⲣⲉ ⲧⲉ ϩⲣⲱ̅ ⲣ̅ ⲃⲟⲟⲛⲉ ⲛⲁ ϥ · ⲧⲁⲓ̈ ⲧⲉ ⲑ ⲉ ⲙ̅ ⲡ ⲉⲧ ϥⲓ ⲉⲣⲟ ϥ ϩⲛ̅ ⲟⲩ ⲙⲛⲧ̅ ϫⲱⲱ ⲣⲉ · ⲉ ⲙⲁⲣⲉ ⲧⲉ ⲑⲗⲓⲯⲓⲥ ⲣ̅ ⲃⲟⲟⲛⲉ ⲛⲁ ϥ · ⲉ ϣⲁⲣⲉ ⲧⲉ ϩⲣⲱ̅ ⲣ̅ ⲟⲩ ⲙ̅ ⲡ ⲛⲟⲩⲃ ⲉ ϣⲁ ⲥ ⲧⲃ̅ⲃⲟ ϥ ⲛ̅ ϩⲟⲩⲟ̅ · ⲧⲁⲓ̈ ⲧⲉ ⲑ ⲉ ⲉ ⲙ̅ ⲡ ⲉⲧ ⲧⲱⲟⲩⲛ ϩⲁ ⲧⲉ ⲑⲗⲓⲯⲓⲥ ⲉ ϣⲁⲣⲉ ⲑⲩⲡⲟ ⲙⲟⲛⲏ̅ ⲉⲓ ⲛⲁ ϥ ⲛ ⲥ̅ ϫⲁⲥⲧ ϥ · Ϣⲁⲣⲉ ⲧ ⲙⲛ̅ⲧ ⲣⲉϥ ϫⲛⲁⲁⲩ ⲟⲩⲉⲗⲥ̅ ⲧⲉ ⲯⲩⲭⲏ · ⲁⲩⲱ ϣⲁⲣⲉ ⲟⲩ ⲡⲓⲣⲁⲥⲙⲟⲥ ϯ ϫⲣⲟ̅ ⲛ ⲛ̅ ⲗⲁⲓ̈ⲕⲟⲥ · ⲉⲓ̈ⲙⲉ ϫⲉ ⲛ̅ⲧ ⲁ ⲛ ⲉⲧⲉⲛⲟⲩ ⲟⲩⲛ ⲉⲣ ⲟⲩ · ⲁ ⲩ ϫⲓ ϣⲓⲡⲉ · ⲁⲩⲱ ⲛ̅ ⲧⲁ ⲛⲟⲩⲛ ϩⲱⲱ ⲛ ⲣ ⲟⲩ ϩⲛ̅ ⲧ ⲙⲛ̅ⲧ ⲥⲱⲧⲡ̅ · ⲉ ⲩ ⲧⲱⲛ ⲛ ⲉⲧ ⲏⲡ̅ ⲉ ⲣⲟ ⲟⲩ · ⲟⲩⲇⲉ ⲣⲱ ⲥⲉ ⲟⲩⲟⲛϩ̅ ⲉⲃⲟⲗ ⲁⲛ · Ϯ ⲛⲏⲩ ⲉⲃⲟⲗ ϩⲛ̅ ⲧ ⲁⲅⲟⲣⲁ · ⲁⲩⲱ ϯ ⲛⲁⲩ ⲁ ⲛⲉ ⲗⲁⲁⲩ · ϩⲉⲛ ϭⲱⲃⲉ ⲛⲉ ⲉ ⲁ ⲡ ⲧⲏⲩ ⲉⲓ̈ ⲉⲃⲟⲗ ⲁ ⲩ ⲥⲣⲟϥⲣⲉϥ · ⲟⲩ ⲧⲱϩ ⲡⲉ ⲉ ⲁ ⲩ ⲛⲉϥⲧ ϥ̅ ⲉⲃⲟⲗ · ⲁ ⲡⲉ ⲥⲟⲩⲟ̅ ϭⲱ̅ ⲉ ϥ ⲧⲃ̅ⲃⲏⲩ · ⲛⲓⲙ ⲡ ⲉⲧ ⲙⲓϣⲉ ⲛⲙ̅ⲙⲁ ⲩ · ⲁⲗⲗⲁ ⲧⲉⲩ ⲥⲩⲛⲏⲇⲏⲥⲓⲥ ⲧⲉⲓ̅ ϯ ϭⲱⲧⲡ̅ ⲛⲁ ⲩ ⲉⲧ ⲙⲓϣⲉ ⲛⲙ̅ⲙⲁ ⲩ · ⲁⲛⲟⲛ ⲧⲛ̅ ⲛⲁ ⲥⲙⲛ̅ ⲧⲉⲛ ⲧⲣⲁⲡⲉⲍⲁ ⲟⲛ · Ⲥⲁϥ ⲁ ⲡⲁⲩⲗⲟⲥ ⲟⲩⲉϩ ⲧⲉϥ ⲧⲣⲁⲡⲉⲍⲁ ϩⲁⲣⲟ ⲛ · ⲙ̅ ⲡ ⲟⲩ ϩⲱⲱ ϥ ⲙⲁⲑⲁⲓⲟⲥ ⲡⲉ · ⲥⲁϥ ⲡ ⲣⲉϥ ⲧⲁⲙⲉⲓ̈ⲉ ⲥⲕⲏⲛⲏ ⲡⲉ · ⲡ ⲟⲟⲩ ⲡ ⲧⲉⲗⲱⲛⲏⲥ ⲡⲉ · ⲥⲁϥ̅ ⲡ ⲣⲉϥ ϫⲓⲟⲩⲁ̅ ⲡⲉ̅ · ⲡ ⲟⲟⲩ ⲇⲉ ⲡ ⲣⲉϥ ⲥⲱⲧⲙ̅ ⲡⲉ · ⲥⲁϥ ⲡ ⲇⲓⲱⲕ ⲧⲏⲥ ⲡⲉ · ⲡ ⲟⲟⲩ ⲇⲉ ⲡ ⲙⲁⲓ̈ ⲧⲟ̅ ⲛ̅ ϩⲟⲩⲟ̅ ⲡⲉ · ⲁⲗⲗⲁ ⲙ̅ⲡⲉ ⲡ ⲣⲉϥ ϫⲓⲟⲩⲁ̅ ϭⲱ̅ ⲉ ϥ ⲟ̅ ⲛ̅ ⲣⲉϥ ϫⲓⲟⲩⲁ̅ · ⲁⲗⲗⲁ ⲁ ϥ ϣⲱⲡⲉ ⲛ ⲁⲡⲟⲥⲧⲟⲗⲟⲥ · Ⲁⲩⲱ ⲙ̅ⲡⲉ ⲡ ⲣⲉϥ ⲧⲱⲣⲡ̅ ϭⲱ̅ ⲉ ϥ ⲟ̅ ⲛ̅ ϥⲟϭϥ̅ ⲁⲗⲗⲁ ⲛ̅ⲧ ⲁ ϥ ⲣ̅ ⲉⲩⲁⲅⲅⲉⲗⲓⲥⲧⲏⲥ · ϯ ⲛⲁ ⲧⲁⲩⲉ̅ ⲧ ϣⲟⲣⲡ̅ ⲛ̅ ⲕⲁⲕⲓⲁ̅ ⲙⲛ̅ⲛ̅ⲥⲱ ⲥ ⲧⲉⲩ ⲁⲣⲉⲧⲏ̅ · ⲛ̅ⲧⲁ ⲛⲉⲧⲛ̅ ⲥⲁϩ ⲡⲓⲣⲉ ⲁⲛ ⲉⲃⲟⲗ ϩⲙ̅ ⲡ ⲛⲟⲃⲉ ⲛ̅ ϣⲟⲣⲡ̅ · ⲁⲗⲗⲁ ⲛ̅ⲧ ⲁ ⲩ ⲣ̅ ⲟⲩⲟⲉⲓⲛ ϩⲛ̅ ⲧ ⲇⲓⲕⲁⲓⲟⲥⲩⲛⲏ ⲉ ⲡ ϩⲁⲉ̅ · ⲛ̅ ⲧⲉⲗⲱⲛⲏⲥ ⲅⲁⲣ ⲙⲛ̅ ⲛ̅ ⲣⲉϥ ϫⲓⲟⲩⲁ̅ ⲛⲉ ⲛ ⲁⲛϫⲱϫ ⲙ̅ ⲡ ⲕⲁϩ · Ⲟⲩ ϭⲉ ⲡⲉ ⲙⲁ̅ ⲛ̅ ⲧⲉⲗⲱⲛⲏⲥ · ⲟⲩ ⲙⲁ̅ ⲡⲉ ⲉ ⲩ ⲧⲱⲣⲡ̅ ⲛ̅ϩⲏⲧ ϥ̅ ⲛ̅ ⲧ ⲙⲏⲏⲧⲉ ⲙ̅ ⲡⲉ ϩⲟⲟⲩ · ⲕⲁⲧⲁ ⲡ ⲛⲟⲙⲟⲥ ⲙⲉⲛ ⲟⲩ ϫⲓ ⲛ ϭⲟⲛⲥ̅ ⲉ ϥ ⲟⲩⲟⲛϩ̅ ⲉⲃⲟⲗ ⲡⲉ · ⲟⲩ ϫⲓ ⲛ ϭⲟⲛⲥ̅ ⲟⲛ ⲡⲉ ⲉ ⲩⲛ̅ⲧ ϥ̅ ⲟⲩ ⲛⲟⲙⲟⲥ ⲙ̅ⲙⲁⲩ · ⲡ ⲣⲉϥ ϣⲁϫⲉ ⲡⲉ ⲉϫⲛ̅ ⲛ̅ ⲥⲟⲟⲛⲉ ⲡⲉ · Ⲡ ⲗⲏⲥⲧⲏⲥ ⲉⲩϣⲁⲛ ϭⲟⲡ ϥ̅ ⲉ ϥ ϫⲓⲟⲩⲉ ϣⲁ ϥ ϣⲓⲡⲉ ⲡⲁⲓ̈ ϩⲱⲱ ϥ ⲡ ⲧⲉⲗⲱⲛⲏⲥ ϥ̅ ⲡⲁⲣⲣⲏⲥⲓⲁⲍⲉ ⲙ̅ⲙⲟ ϥ ⲉ ϥ ⲧⲱⲣⲡ̅ · ⲁⲗⲗⲁ ϩⲛ̅ ⲟⲩ ϣⲥⲛ̅ⲛⲉ ⲁ ϥ ⲣ̅ ⲁⲅⲅⲉⲗⲓⲥⲧⲏⲥ · ϩⲛ̅ ⲟⲩⲏ̅ϩ ⲛ̅ ⲁϣ ⲛ̅ ⲥⲙⲟⲧ̅ · ⲛ̅ⲧ ⲁ ⲓⲥ̅ ⲡⲁⲣⲁⲅⲉ ⲁ ϥ ⲛⲁⲩ ⲉⲣⲟ ϥ ⲉ ϥ ϩⲙⲟⲟⲥ ϩⲓ ⲡⲉϥ ⲧⲉⲗⲱⲛⲓⲟⲛ · ⲡⲉϫⲁ ϥ ⲛⲁ ϥ ϫⲉ ⲧⲱⲟⲩⲛ ⲛ ⲅ̅ ⲟⲩⲁϩ ⲕ̅ ⲛ̅ⲥⲱ ⲓ̈ · Ⲱ̅ ⲧ ϭⲟⲙ ⲙ̅ ⲡ ⲗⲟⲅⲟⲥ ⲁ ⲥ ⲉⲓ̈ ⲛ̅ϭⲓ ⲧ ⲟⲉⲓⲙ ⲁ ⲥ ϭⲉⲗϫ̅ ⲡⲉ ⲭⲙⲁⲗⲱⲧⲟⲥ ⲁ ⲥ ϩⲟⲕ ϥ̅ ⲙ̅ ⲙⲁⲧⲟⲓ̈ · ⲁ ⲥ ⲉⲓ̈ ⲛ̅ϭⲓ ⲧ ⲟⲉⲓⲙ ⲁ ⲥ ⲧⲣⲉ ⲡ ⲟⲟⲙⲉ ⲣ̅ ⲛⲟⲩⲃ · ⲉ ϥ ϩⲙ̅ ⲡ ϣⲓⲕ ⲛ ⲧ̅ ⲕⲁⲕⲓⲁ · ⲁ ⲥ ϫⲓⲧ ϥ̅ ϣⲁⲁ ⲑ ⲁⲯⲓⲥ ⲛ̅ ⲧ ⲁⲣⲉⲧⲏ · ⲙ̅ⲡⲣ̅ⲧⲣⲉ ⲗⲁⲁⲩ · ⲉⲓ̈ ⲁ ⲧⲟⲟⲧ ϥ̅ ⲛ̅ⲥⲁ ⲡⲉϥ ⲟⲩϫⲁⲓ̈ · ⲙⲛ̅ⲧⲉ ⲛⲉ ϩⲃⲏⲩⲉ ⲅⲁⲣ ⲉⲑ ⲟⲟⲩ ⲫⲩⲥⲓⲥ ⲙ̅ⲙⲁⲩ ⲉⲛⲉϩ · ⲛ̅ⲧ ⲁ ⲩ ⲧⲁⲙⲉ ⲟⲛ ⲅⲁⲣ ϩⲛ̅ ⲟⲩ ⲙⲛⲧ̅ ⲣⲙ̅ϩⲉ · Ⲕⲁⲛ ⲛ̅ⲧⲕ̅ ⲟⲩ ⲧⲉⲗⲱⲛⲏⲥ ⲟⲩⲛ ϣ ϭⲟⲙ ⲙ̅ⲙⲟ ⲕ ⲉ ⲣ̅ ⲉⲩⲁⲅⲅⲉⲗⲓⲥⲧⲏⲥ · ⲕⲁⲛ ⲛ̅ⲧⲕ̅ ⲟⲩ ⲗⲏⲥⲧⲏⲥ ⲟⲩⲛ ϣ ϭⲟⲙ ⲙ̅ⲙⲟ ⲕ ⲉ ⲟⲩⲱϩ ϩⲙ̅ ⲡⲁⲣⲁⲇⲓⲥⲟⲥ · ⲕⲁⲛ ⲛ̅ⲧⲕ̅ ⲟⲩ ⲙⲁⲅⲟⲥ ⲟⲩⲛ [ϣ] ϭⲟⲙ ⲙ̅ⲙⲟ ⲕ ⲉ ⲟⲩⲱϣⲧ̅ ⲙ̅ ⲡⲉⲕ ϫⲟⲉⲓⲥ · ⲙⲛ̅ ⲗⲁⲁⲩ ⲅⲁⲣ ⲛ ⲕⲁⲕⲓⲁ ⲉ ⲛ ⲧ ⲙⲉⲧⲁⲛⲟⲓ̈ⲁ ⲕⲱ̅ ⲙ̅ⲙⲟ ϥ ⲉ ⲃⲟⲗ ⲁⲛ · ⲉⲧⲃⲉ ⲡⲁⲓ̈ ⲅⲁⲣ ⲛ̅ ⲛⲟϭ ⲛ̅ ⲣⲉϥ ⲣ̅ ⲛⲟⲃⲉ ⲙ̅ ⲡ ⲕⲁϩ ⲛ ⲉⲛⲧ ⲁ ⲡ ⲛⲟⲩⲧⲉ ⲥⲟⲧⲡ ⲟⲩ ϫⲉⲕⲁⲥ ⲉⲛⲉ ⲡ ⲣⲱⲙⲉ ⲉⲓ̈ⲁ ⲧⲟⲟⲧ ϥ̅ ⲛ̅ⲥⲱ ϥ ⲙⲁⲩⲁⲁ ϥ · Ⲙ̅ⲡⲣ̅ ϫⲟⲟ ⲥ ϫⲉ ⲁ ⲓ̈ ⲣ̅ ⲛⲟⲃⲉ ⲉ ϣⲁⲣⲉ ⲟⲩ ⲅⲁⲣ ϣⲱⲡⲉ · ⲟⲩⲛⲧ ⲕ̅ ⲟⲩ ⲥⲁⲉⲓⲛ ⲙ̅ⲙⲁⲩ ⲉ ϣⲁ ϥ ⲣ̅ ⲡⲁϩⲣⲉ ⲡⲣⲟⲥ ⲡⲉ ⲕ ⲟⲩⲱϣ · ⲙⲏ̅ ⲛⲧ ⲁ ϥ ⲧⲁⲙⲉⲓ̈ⲟ ⲕ ⲁⲕⲉ ⲕ ϣⲟⲟⲡ̅ ⲁⲛ ⲁ ϥ ⲧⲣⲉ ⲕ ϣⲱⲡⲉ · ⲛ̅ⲧ ⲁ ϥ ⲧⲁⲙⲓⲟ ⲕ ⲁⲛ ⲛ̅ ⲑ ⲉ ⲛ̅ ϣⲟⲣⲡ̅ ⲛ̅ⲧ ⲁ ϥ ϫⲓ ⲛ̅ ⲟⲩ ⲕⲁϩ ⲁ ϥ ⲡⲗⲁⲥⲥⲉ ⲙ̅ⲙⲟ ϥ ⲙ̅ ⲡ ⲣⲱⲙⲉ · Ⲁⲗⲗⲁ ⲛ̅ⲧ ⲁ ϥ ⲧⲣⲉ ⲡ ⲕⲁϩ ⲡⲱⲱⲛⲉ ⲁ ϥ ⲣ̅ ⲥⲁⲣⲝ̅ ⲛ̅ ⲑ ⲉ ⲛ ⲙ̅ ⲙⲟⲩⲧ̅ ⲙⲛ̅ ⲛ̅ ⲕⲉⲉⲥ ⲙⲛ̅ ⲡ ϥⲱ̅ ⲙⲛ̅ ⲛ̅ ⲃⲟⲩϩⲉ ⲙⲛ̅ ⲛ̅ ⲃⲁⲗ · ⲙⲛ̅ ⲛ̅ ⲛϩ̅ ⲙⲛ̅ ⲧ ⲙⲉⲥⲑⲏⲧ̅ ⲙⲛ̅ ⲛ̅ ϭⲓϫ ⲙⲛ̅ ⲛ̅ ⲟⲩⲉⲣⲏⲧⲉ ⲙⲛ̅ ⲡ ⲕⲉ ⲥⲉⲉⲡⲉ ⲧⲏⲣ ϥ̅ · ⲙⲏ̅ ⲛⲁⲓ̈ ⲧⲏⲣ ⲟⲩ ⲟⲩ ⲕⲁϩ ⲁⲛ ⲡⲉ ⲧⲉⲩ ⲟⲩⲥⲓⲁ · Ⲁ ⲥ ⲉⲓ̈ ⲉϩⲟⲩⲛ ⲛ̅ϭⲓ ⲧ ⲧⲉⲭⲛⲏ · ⲁ ⲥ ⲧⲁⲙⲉⲓ̈ⲟ̅ ⲙ̅ ⲡ ⲥⲱⲛⲧ̅ ⲧⲏⲣ ϥ̅ ⲛⲟⲩ ⲁⲧⲟ̅ ⲛ̅ ⲥⲙⲟⲧ · ⲙ̅ⲡⲣ̅ ϣⲓⲛⲉ ⲛ̅ⲥⲁ ⲡⲉ ⲥⲙⲟⲧ̅ · ⲟⲩⲇⲉ ⲙ̅ⲡⲣ̅ ⲡⲉⲣⲓⲉⲣⲕⲁⲍⲉⲥⲁ ⲡ ⲉⲧ ϣⲟⲟⲡ̅ · ⲁⲗⲗⲁ ⲉ ⲕⲉ ⲡⲓⲥⲧⲉⲩⲉ ⲇⲉ ⲛ̅ⲧⲟϥ ⲛ̅ ϩⲟⲩⲟ̅ ⲉ ⲧⲉ ϣⲡⲏⲣⲉ · ⲙⲏ̅ ⲕ ⲛⲁ ϣ ⲧⲁⲩⲉ ⲡⲉ ⲥⲙⲟⲧ̅ ⲛ̅ ⲑ ⲉ ⲉⲛⲧ ⲁ ⲩ ⲁⲁ ϥ · ⲉϣϫⲉ ϣⲁⲣⲉ ⲡ ⲕⲱϩⲧ̅ ⲉⲓ̈ ⲉϫⲛ̅ ⲛ̅ ϣⲟⲛⲧⲉ ⲛ ϥ̅ ⲟϫⲛ ⲟⲩ · Ⲡⲟⲥⲟ ⲙⲁⲗⲗⲟⲛ ⲛ̅ ϣⲁϫⲉ ⲙ̅ ⲡ ⲛⲟⲩⲧⲉ ϣⲁ ⲩ ⲧⲣⲉ ⲛ̅ ⲛⲟⲃⲉ ⲟⲩⲃⲁϣ ⲛ̅ ⲥⲉ ⲱϫⲛ̅ · ⲁⲗⲗⲁ ⲕⲁⲛ ⲉⲕϣⲁⲛ ϫⲟⲟ ⲥ ϫⲉ ⲁ ⲓ̈ ⲣ̅ ⲛⲟⲃⲉ ⲉⲙⲁⲧⲉ · ⲛⲓⲙ ϭⲉ ⲡⲉ ⲡ ⲁⲧ ⲛⲟⲃⲉ ⲛⲉ · ϯ ϫⲱ ⲙ̅ⲙⲟ ⲟⲩ ⲛ̅ⲧⲟⲕ ϩⲱⲱ ⲕ ⲕ ϫⲱ ⲙ̅ⲙⲟ ⲟⲩ · ϫⲓ ⲛⲉⲕ ⲛⲟⲃⲉ ⲛ̅ ϣⲟⲣⲡ̅ ⲧⲁⲣⲉ ⲕ ⲧⲙⲁⲉⲓ̈ⲟ̅ · ⲉϣϫⲉ ⲁ ⲕ ⲣ̅ ⲛⲟⲃⲉ ϭⲉⲡⲏ̅ ⲧⲁϩⲟ ⲕ ⲉⲣⲁⲧ ⲕ̅ · ϣⲱⲡⲉ ⲉ ⲕ ⲟⲕⲙ̅ · ⲁⲩⲱ ⲙⲁⲣⲉ ⲡⲉⲕ ϩⲏⲧ̅ ⲟⲩⲱⲙ ⲛ̅ⲥⲱ ⲕ · ⲡⲱϩⲧ̅ ⲛ̅ ⲛⲉⲕ ⲣ ⲙ̅ⲉⲓ̈ⲟⲟⲩⲉ · ϩⲱⲱ ⲕ · Ⲙⲏ̅ ⲅⲁⲣ ⲛ̅ⲧ ⲁ ⲧⲉ ⲥϩⲓⲙⲉ ⲛ̅ ⲣⲉϥ ⲣ̅ ⲛⲟⲃⲉ ⲣ̅ ⲕⲉ ⲥⲙⲟⲧ ⲥⲁ ⲧⲣⲉ ⲥ ⲡⲱϩⲧ̅ ⲛ̅ ⲛⲉⲥ ⲣ ⲙ̅ⲉⲓ̈ⲟⲟⲩⲉ ⲁⲩⲱ ⲁ ⲥ ϫⲓ ⲛ ⲧ̅ ⲙⲉ ⲧⲁⲛⲟⲓⲁ · ⲓⲥ̅ ϭⲉ ⲁ ϥ ⲉⲓ̈ ⲉⲃⲟⲗ ϩⲛ̅ ⲛ̅ ⲧⲟϣ ⲛ̅ ⲧⲩⲣⲟⲥ ⲙⲛ̅ ⲥⲓⲇⲱⲛ · ⲁⲩⲱ ⲉⲓⲥ ⲟⲩ ⲥϩⲓⲙⲉ ⲁ ⲥ ϯ ⲙ̅ ⲡⲉⲥ ⲛ̅ⲟⲩⲟⲉⲓ̈ ⲉⲣⲟ ϥ · ⲡ ⲉⲩⲁⲅⲅⲉⲗⲓⲥⲧⲏⲥ ⲣ̅ ϣⲡⲏⲣⲉ · Ⲉⲓⲥ ⲟⲩ ⲥϩⲓⲙⲉ ⲡⲉϫⲁ ϥ ⲡ ⲛⲟϭ ⲛ̅ ϩⲟⲡⲗⲟⲛ ⲙ̅ ⲡ ⲇⲓⲁ ⲃⲟⲗⲟⲥ · ⲧ ⲙⲁⲁⲩ ⲙ̅ ⲡ ⲛⲟⲃⲉ · ⲧ ⲁⲣⲭⲏ ⲛ ⲧ̅ ⲡⲁⲣⲁ ⲛⲟⲙⲓⲁ · ⲧⲉ ⲛⲧ ⲁ ⲥ ⲛⲟϫ ⲥ̅ ⲉⲃⲟⲗ ϩⲙ̅ ⲡ̅ ⲡⲁⲣⲁⲇⲓⲥⲟⲥ · ⲧⲁⲓ̈ ⲧⲉ ⲧⲉ ⲫⲩⲥⲓⲥ ⲧⲁⲓ̈ ⲧⲉ ⲧⲉ ⲥϩⲓⲙⲉ · Ⲱ̅ ⲛⲉⲓ̈ ϩⲃⲏⲩⲉ ⲛ̅ ⲃⲣ̅ⲣⲉ ⲁⲩⲱ ⲛ̅ ϣⲡⲏⲣⲉ · ⲛ ⲓⲟⲩⲇⲁⲓ̈ ⲡⲏⲧ̅ ⲉⲃⲟⲗ ⲧⲉ ⲥϩⲓⲙⲉ ⲡⲏⲧ̅ ⲉϩⲟⲩⲛ ⲉ ⲥ ⲡⲁⲣⲁⲕⲁⲗⲉⲓ ⲙ̅ⲙⲟ ϥ · ⲉ ⲥ ϫⲱ ⲙ̅ⲙⲟ ⲥ ϫⲉ ⲡ ϣⲏⲣⲉ ⲛ̅ ⲇⲁⲩⲉⲓⲇ ⲛⲁ̅ ⲛⲁ ⲓ̈ · ϭⲱϣⲧ̅ ⲉ ⲧⲉⲓ̈ ⲥϩⲓⲙⲉ ⲛ̅ⲧⲁ ⲛⲧ ⲥ ⲣ̅ ⲣⲉϥ ⲧⲁϣⲉ ⲟⲉⲓϣ · ⲛ̅ ⲑ ⲉ ⲛ̅ⲧ ⲁ ⲥ ϩⲟⲙⲟⲗⲟⲅⲉⲓ ⲛ̅ ⲧ ⲟⲓⲕⲟⲛⲟⲙⲓⲁ ⲙ̅ ⲡ ⲛⲟⲩⲧⲉ · ⲡⲉϫⲁ ⲥ ϫⲉ ⲡ ϫⲟⲉⲓⲥ · ⲉⲧⲉ ⲧ ⲙⲛⲧ̅ ⲛⲟⲩⲧⲉ ⲧⲉ · ⲡ ϣⲏⲣⲉ ⲛ̅ ⲇⲁⲩⲉⲓⲇ · ⲉⲧⲉ ⲧⲉϥ ⲁⲛⲁⲗⲩⲙⲯⲓⲥ ⲧⲉ · Ⲛⲁ̅ ⲛⲁ ⲓ̈ ϫⲉ ⲙⲛ̅ ⲧⲁⲓ̈ ϩⲱⲃ ⲉ ⲛⲁⲛⲟⲩ ϥ ⲙ̅ⲙⲁⲩ ⲉ ⲡⲁ ⲡⲉⲓ̈ ⲕⲟⲥⲙⲟⲥ ⲡⲉ · ϭⲱϣⲧ̅ ⲉ ⲧⲉⲓ̈ ⲯⲩⲭⲏ̅ ⲙ̅ ⲫⲓⲗⲟⲥⲟⲫⲟⲥ ⲉ ⲥ ϫⲱ ⲙ̅ⲙⲟ ⲥ ϫⲉ ⲛⲁ̅ ⲛⲁ ⲓ̈ · ⲙⲛ̅ ⲧⲁⲓ̈ ⲡⲟⲗⲩⲧⲓⲁ ⲙ̅ⲙⲁⲩ ⲉ ⲛⲁⲛⲟⲩ ϥ · ⲉ ⲡⲁ ⲡⲉⲓ̈ ⲃⲓⲟⲥ ⲡⲉ · ⲛ̅ⲧ ⲁ ⲓ̈ ϩⲱϣ ⲁ ⲓ̈ ⲡⲱⲧ̅ ⲉ ⲣⲁⲧ ϥ̅ ⲙ̅ ⲡⲛⲁ̅ · ⲁⲣⲁ̅ ⲕ ⲛⲁ ϫⲛ̅ⲟⲩ ⲓ̈ ⲁⲛ ⲉ ⲛⲁ ⲛⲟⲃⲉ · ϯ ⲡ ⲟⲩϫⲁⲓ̈ ⲛⲁ ⲓ̈ ⲙ̅ⲙⲁⲧⲉ · ϩⲟⲡ ⲟⲩ ⲡ ⲙⲁ̅ ⲙ̅ ⲡⲛⲁ̅ ⲙⲉ ⲩ ϫ ⲛ̅ⲟⲩ ⲟⲩ ⲉ ⲛⲟⲃⲉ · Ⲱ̅ ⲧⲉ ⲥϩⲓⲙⲉ ⲛ̅ⲧⲁⲣⲉ ⲛⲁⲩ ⲉ ⲟⲩ · ⲛ̅ⲧⲉ ⲟⲩ ⲡⲁⲣⲁⲛⲟⲙⲟⲥ ⲁⲩⲱ ⲙ̅ ⲡⲟⲣⲛⲏ̅ · ⲛ̅ⲧⲁⲣⲉ ⲧⲟⲗⲙⲁ ⲛ ⲁϣ ⲛ̅ ϩⲉ ⲉ ϯ ⲙ̅ ⲡ ⲟⲩⲟⲉⲓ̈ ⲉⲣⲟ ϥ : ϭⲱϣⲧ̅ ⲉ ⲧⲙ ⲛ ⲧ̅ ⲥⲁⲃⲏ̅ ⲛ̅ ⲧⲉⲓ̈ ⲥϩⲓⲙⲉ ⲙ̅ⲡ ⲥ̅ ⲡⲁⲣⲁⲕⲁⲗⲉⲓ̈ ⲛ ⲁⲡⲟⲥⲧⲟⲗⲟⲥ ϫⲉ ϫⲓⲧ̅ ⲧ̅ ⲛⲁ ϥ ⲉϩⲟⲩⲛ · ⲙ̅ⲡ ⲥ̅ ⲥⲟⲡⲥ̅ ⲙ̅ ⲡⲉⲧⲣⲟⲥ · ⲟⲩⲇⲉ ⲙ̅ⲡ ⲥ̅ ⲣ̅ ⲭⲣⲓⲁ ⲛ ⲛ̅ ⲕⲟⲟⲩⲉ ϯ ⲣ̅ ⲭⲣⲓⲁ ⲙⲉⲛ ⲛⲁ ⲩ · Ⲁⲗⲗⲁ ϯ ⲣ̅ ⲭⲣⲓⲁ ⲁⲛ ⲛ̅ ⲣⲱⲙⲉ ⲉ ⲧⲣⲉ ϥ ⲉⲓ̈ ⲉ ⲧⲁ ⲙⲏⲏⲧⲉ ⲉⲧⲃⲉ ⲟⲩ · ⲉⲃⲟⲗ ϫⲉ ⲁ ϥ ⲉⲓ̈ ⲉ ⲡ ⲉⲥⲏⲧ̅ ⲁ ϥ ϫⲓ ⲛ̅ ⲟⲩ ⲥⲁⲣⲝ̅ ⲧⲁⲣ ⲟⲩ ϣⲁϫⲉ ⲛⲙ̅ⲙⲁ ϥ ϩⲛ̅ ⲧ ⲥⲁⲣⲝ̅ · Ⲱ̅ ⲧⲉⲓ ⲛⲟϭ ⲙ̅ ⲙⲛⲧ̅ ⲙⲁⲓ̈ ⲣⲱⲙⲉ ⲛ̅ⲧⲉ ⲡ ⲛⲟⲩⲧⲉ · ⲡ ⲉⲧ ⲉⲣⲉ ⲛⲉ ⲭⲉⲣⲟⲩⲃⲓⲛ ⲥⲧⲱⲧ̅ ϩⲏⲧ ϥ̅ ϩⲣⲁⲓ̈ ϩⲛ̅ ⲙ̅ ⲡⲏⲩⲉ ϫⲉ ⲉⲣⲉ ⲟⲩ ⲥϩⲓⲙⲉ ⲛ̅ ⲣⲉϥ ⲣ̅ ⲛⲟⲃⲉ ⲛⲁ ⲁϩⲉ ⲣⲁⲧ ⲥ̅ ⲛ ⲥ̅ ϣⲁϫⲉ ⲛⲙ̅ⲙⲁ ϥ ϩⲓϫⲙ̅ ⲡ ⲕⲁϩ · Ⲛⲁ̅ ⲛⲁ ⲓ̈ ⲡⲉϫⲁ ⲥ ⲉⲧⲃⲉ ⲡⲁⲓ̈ ⲛ̅ⲧ ⲁ ⲕ ϫⲓ ⲥⲁⲣⲝ̅ · ⲁⲩⲱ ⲛ̅ⲧ ⲁ ⲕ ⲕⲁⲣⲁⲧ ⲕ̅ ⲉⲃⲟⲗ ⲁ ⲕ ⲉⲓ̈ ⲉ ⲡ ⲕⲟⲥⲙⲟⲥ ⲉⲧⲃⲉ ⲟⲩ ⲣⲉϥ ⲣ̅ ⲛⲟⲃⲉ ⲛ̅ⲧⲁ ⲙⲓⲛⲉ · ⲥⲉ ⲥⲧⲱⲧ ϩⲏⲧ ϥ̅ ϩⲛ̅ ⲧ ⲡⲉ̅ · ⲥⲉ ϣⲁϫⲉ ⲛⲙ̅ⲙⲁ ϥ ⲡⲁⲣⲣⲏⲥⲓⲁ ϩⲓϫⲙ̅ ⲡ ⲕⲁϩ · ⲛⲁ̅ ⲛⲁ ⲓ̈ · ⲟⲩ ⲡ ⲉⲧⲉⲣⲉ ⲟⲩⲟϣ ϥ̅ · ⲉ ⲓ̈ ϣⲓⲛⲉ ⲛ̅ⲥⲁ ⲡ ⲛⲁ̅ · Ⲉⲣ ⲟⲩⲉϣ ⲟⲩ · ⲧⲁ ϣⲉⲉⲣⲉ ϩⲓⲧⲉ ⲉⲙⲁⲧⲉ · ⲡⲉⲓ̈ ϩⲏⲃⲉ ⲛⲁϣⲧ̅ · ⲙⲁ ⲧⲟⲩϫⲉ ⲛⲁ ⲥⲁ ⲛϩⲟⲩⲛ ϫⲉ ⲥⲉ ⲣⲱⲕϩ̅ ⲙ̅ⲙⲟ ⲓ̈ ⲛⲁ ⲥⲡⲗⲁⲅⲭⲛⲟⲛ ϥⲓ ⲟⲩⲱϩ · ϣⲱⲡ ⲉⲣⲟ ⲓ̈ ϩⲙ̅ ⲡⲉⲓ̈ ϩⲙⲟⲙ · ⲉ ⲓ̈ ⲛⲁ ⲣ ⲟⲩ ϯ ⲛⲁ ⲙⲟⲩ · ⲉⲧⲃⲉ ⲟⲩ ⲙ̅ⲡ ⲥ ϫⲟⲟ ⲥ ϫⲉ ⲛⲁ̅ ⲛ̅ ⲧⲁ ϣⲉⲉⲣⲉ · ⲁⲗⲗⲁ ⲛ̅ⲧ ⲁ ⲥ ϫⲟⲟ ⲥ ϫⲉ ⲛⲁ̅ ⲛⲁ ⲓ̈ ⲧⲁ ϣⲉⲉⲣⲉ ⲁⲓⲥⲑⲁⲛⲉ ⲁⲛ ⲉ ⲡⲉ ⲙⲕⲁϩ ⲙ̅ ⲡ ϣⲱⲛⲉ ϫⲉ ⲥ ϩⲓⲧⲉ · ⲡⲉⲓ ⲛⲟϭ ⲛ̅ ϫⲃⲓⲛ ⲛ̅ ϣⲱⲛⲉ ⲕⲱⲧⲉ ⲉⲣⲟ ⲥ ⲉⲧⲃⲉ ϫⲉ ⲛ ⲥ̅ ⲁⲓⲥⲑⲁⲛⲉ ⲁⲛ ⲉⲣⲟ ⲥ · ⲛⲁ̅ ⲛⲁ ⲓ̈ ϫⲉ ϯ ⲛⲁⲩ ⲉ ⲡⲉⲓ̈ ⲑⲉⲁⲧⲣⲟⲛ ⲙ̅ ⲙⲏⲏⲛⲉ · Ⲟⲩ ⲛⲟϭ ⲡⲉ ⲡⲁ ϩⲏⲃⲉ · ⲉ ⲓ̈ ⲛⲁ ⲙⲟⲩⲧⲉ ⲉⲣⲟ ⲥ ϫⲉ ⲛⲓⲙ · ⲧⲁ ⲙⲟⲩ ⲧⲉ ⲉⲣⲟ ⲥ ϫⲉ ⲕⲱⲱⲛⲥ̅ ⲁⲗⲗⲁ ⲥ ⲕⲓⲙ ⲁⲩⲱ ⲥ ⲟⲛϩ̅ · ⲁⲗⲗⲁ ⲥ̅ ⲥⲟⲟⲩⲛ ⲁⲛ ϫⲉ ⲉ ⲥ ⲣ̅ ⲟⲩ · Ⲁⲛⲟⲕ ⲅⲁⲣ ϯ ⲥⲟⲟⲩⲛ ⲁⲛ ⲙ̅ ⲡ ⲣⲁⲛ ϫⲉ ⲉⲓ̈ⲉ ⲉⲓ̈ⲙⲉ ⲉ ⲧ ⲙⲓⲛⲉ ⲙ̅ ⲡ ϣⲱⲛⲉ · ⲉⲛⲉ ⲛⲧ ⲁ ⲧⲁ ϣⲉⲉⲣⲉ ⲙⲟⲩ · ⲡ ⲙⲟⲩ ⲅⲁⲣ ⲡⲁ ⲟⲩⲟⲛ ⲛⲓⲙ ⲡⲉ · ⲉ ⲛⲉ ⲓ̈ ⲛⲁ ⲛⲁⲩ ⲛ ⲁϣ ⲛ̅ ϩⲉ · ⲉ ⲛ ⲃⲁⲗ ⲉⲛⲧ ⲁ ⲩ ⲥⲱⲧⲣ̅ ϩⲁ ⲡⲉ ⲥⲧⲱⲧ̅ · ⲙⲛ̅ ⲛ̅ ϭⲓϫ ⲛ̅ⲧⲁ ⲛⲉⲩ ⲕⲉⲉⲥ ⲃⲱⲗ ⲉⲃⲟⲗ · ⲙⲛ̅ ⲡ ϥⲱ̅ ⲉⲧ ⲡⲣⲉⲥⲣⲁⲥⲧ̅ ϩⲁ ⲡ ϩⲓⲧⲉ · ⲙⲛ̅ ⲧ̅ ⲧⲁⲡⲣⲟ̅ ⲉⲧ ⲧⲁⲩⲉ ϩⲃⲏⲏⲧⲉ ⲉⲃⲟⲗ · ⲉⲣⲉ ⲡ ⲉⲧ ⲙⲓϣⲉ ⲛⲙ̅ⲙⲁ ⲥ ⲗⲏϭ ϩⲓϩⲟⲩⲛ ⲙ̅ⲙⲟ ⲥ ⲉ ⲛ ϥ̅ ⲟⲩⲟⲛϩ̅ ⲉⲃⲟⲗ ⲁⲛ · Ⲛⲁ̅ ⲛⲁ ⲓ̈ ⲡⲁ ϩⲟⲉⲓⲙ ⲛⲁϣⲧ · ⲧ ⲙⲓⲛⲉ ⲙ̅ ⲡⲁ ϣⲱⲛⲉ ⲙ̅ⲙⲁⲩ · ⲁⲩⲱ ⲑ ⲟⲧⲉ ⲙ̅ ⲡ ⲇⲁⲓⲙⲟⲛⲓⲟⲛ · ⲛⲁ̅ ⲛⲁ ⲓ̈ · ⲁⲛⲁⲩ ⲉ ⲧ ⲙⲛⲧ̅ ⲥⲁⲃⲏ̅ ⲛ̅ ⲧⲉⲓ̈ ⲥϩⲓⲙⲉ · ⲉⲧⲃⲉ ⲟⲩ ⲙ̅ⲡ ⲥ̅ ⲃⲱⲕ ϣⲁⲁ ϩⲉⲛ ⲙⲁⲅⲟⲥ · ⲏ̅ ϩⲉⲛ ⲉⲝⲟⲣⲅⲓⲥⲧⲏⲥ · ⲏ̅ ϩⲉⲛ ⲥϩⲓⲙⲉ ⲛ̅ ⲣⲉϥ ⲛ̅ ⲕⲱⲱⲛⲥ̅ ⲉϩⲟⲩⲛ · ⲏ̅ ϩⲉⲛ ⲣⲉϥ ϣⲓⲛⲉ ⲛⲁ ⲓ̈ ⲉ ϣⲁ ⲩ ⲧⲓⲙⲁ̅ ⲛ ⲛ̅ ⲇⲁⲓⲙⲟⲛⲓⲟⲛ · ⲁⲩⲱ ⲛ̅ ⲥⲉ ⲧⲣⲉ ⲙ̅ ⲡⲁⲑⲟⲥ ⲛ ⲛ̅ ϣⲱⲛⲉ ⲁϣⲁⲓ ⲛ̅ ⲥⲉ ⲧⲣⲉ ⲡ ⲥⲁϣ ⲣ̅ ⲛⲟϭ · Ⲁⲗⲗⲁ ⲁ ⲥ ⲕⲁ ⲡ ⲉⲧ ⲕⲁⲥⲧⲏⲣⲓⲟⲛ ⲙ̅ ⲡ ⲇⲓⲁⲃⲟⲗⲟⲥ ⲛ̅ ⲥⲱ ⲥ ⲁ ⲥ ⲉⲓ̈ ⲉⲣⲁⲧ ϥ̅ ⲙ̅ ⲡ ⲣⲉϥ ⲥⲱⲧⲉ ⲛ ⲛⲉ ⲯⲩⲭⲟⲟⲩⲉ · ⲛⲁ̅ ⲛⲁ ⲓ̈ ⲧⲁ ϣⲉⲉⲣⲉ ϩⲓⲧⲉ ⲉⲙⲁⲧⲉ · ⲁ ⲕ ⲛⲁⲩ ⲉ ⲙⲛⲧ̅ ϫⲱⲱⲣⲉ ϩⲓ ϩⲩⲡⲟⲙⲟⲛⲏ · ⲙⲛ̅ ⲑ ⲉ ⲛ̅ ⲧⲁ ϯ ⲥϩⲓⲙⲉ ⲧⲱⲟⲩⲛ ⲛ̅ⲧⲟϥ ⲇⲉ ⲙ̅ⲡ ϥ̅ ⲟⲩⲟϣⲃⲉ ⲥ ⲛ̅ ⲟⲩ ϣⲁϫⲉ · Ⲱ̅ ⲛⲉⲓ̈ ϩⲃⲏⲩⲉ ⲛ̅ ⲕⲟⲓⲛⲟⲛ · ⲥ̅ ⲥⲟⲡⲥ̅ ⲙ̅ⲙⲟ ϥ ⲥ ⲕⲱⲣϣ ⲥ ⲡⲁⲣⲁⲕⲁⲗⲉⲓ · ⲁⲩⲱ ⲙ̅ⲡ ϥ̅ ⲟⲩⲟϣⲃⲉ ⲥ ⲛ̅ ⲟⲩ ϣⲁϫⲉ · ⲡ ϣⲱⲛⲉ ⲁⲩⲝⲁⲛⲉ · ⲡ ⲥⲁϩ ⲕⲱ̅ ⲛ̅ ⲣⲱ ϥ · ⲧⲉ ⲡⲗⲏⲅⲏ ⲧⲏⲙ ⲁⲩⲱ ϣ̅ ϣⲟⲧⲙ̅ ⲡ ⲗⲟⲅⲟⲥ ⲕⲱ ⲛ̅ ⲣⲱ ϥ · ⲡ ⲥⲁⲉⲓⲛ ⲁⲙⲁϩ ⲧⲉ ⲛ̅ⲧⲟⲟⲧ ϥ̅ · ⲟⲩ ⲡⲉ ⲡⲓ ϩⲱⲃ ⲛ̅ ⲃⲣ̅ⲣⲉ ⲁⲩⲱ ⲛ̅ ϣⲡⲏⲣⲉ · ⲕ ⲡⲏⲧ̅ ⲛ̅ⲥⲁ ϩⲉⲛ ⲕⲟⲟⲩⲉ · ⲉ ⲕ ϫⲱ ⲙ̅ⲙⲟ ⲥ ϫⲉ ⲁⲙⲏⲉⲓⲛ ϣⲁⲁ ⲣⲟ ⲓ̈ ⲧⲁ ⲧⲁⲗϭⲱ ⲧⲛ̅ · ⲧ ⲉⲧ ⲡⲏⲧ̅ ϩⲱⲱ ⲥ ⲛ̅ⲥⲱ ⲕ ⲕ ⲡⲏⲧ̅ ⲉⲃⲟⲗ ⲙ̅ⲙⲟ ⲥ · Ⲛⲁ̅ ⲛⲁ ⲓ̈ ⲙ̅ⲡ ⲟⲩ ⲧⲛ̅ⲛⲟⲟⲩ ⲧ̅ ⲉ ⲗⲁⲁⲩ ⲉ ⲗⲁⲁⲩ ⲉⲙⲏⲧⲧⲉⲓ ⲉ ⲛ ⲉⲥⲟⲟⲩ ⲉⲛⲧ ⲁ ⲩ ⲥⲱⲣⲙ̅ ⲛ̅ⲧⲉ ⲡ ⲏⲓ̈ ⲙ̅ ⲡ ⲓⲏⲗ · ⲁ ⲩ ϯ ⲙ̅ ⲡⲉⲩ ⲛ̅ⲟⲩⲟⲉⲓ̈ ⲉⲣⲟ ϥ ⲛ̅ϭⲓ ⲛⲉϥ ⲙⲁⲑⲏⲧⲏⲥ ⲁ ⲩ ⲥⲉⲡⲥⲱⲡ ϥ̅ ⲉ ⲩ ϫⲱ ⲙ̅ⲙⲟ ⲥ ϫⲉ ⲕⲱ ⲙ̅ⲙⲟ ⲥ ⲉⲃⲟⲗ ϫⲉ ⲥ ϫⲓ ϣⲕⲁⲕ ⲉ ⲃⲟⲗ ϩⲓ ⲡⲁϩⲟⲩ ⲙ̅ⲙⲟ ⲛ · ⲕ ⲛⲁⲩ ϩⲱⲱ ⲕ ⲉ ⲡⲁ ϣⲕⲁⲕ ⲉⲧ ϩⲓⲃⲟⲗ ⲛⲁ ϣⲉ ⲡⲁ ϣⲕⲁⲕ ⲟⲛ ⲙ̅ ⲡⲉⲥ ⲕⲉ ϩⲏⲧ̅ ⲛⲁϩⲣⲁ ⲕ · Ⲁⲩⲱ ⲟⲛ ⲡⲉϫⲁ ⲩ ⲛⲁ ϥ ϩⲱⲥ ϫⲟⲉⲓⲥ ⲁⲩⲱ ⲙ̅ ⲙⲁⲓ̈ ⲣⲱⲙⲉ ϫⲉ ϯ ⲡ ⲟⲩϫⲁⲓ̈ ⲛ̅ ⲧⲉⲓ ⲥϩⲓⲙⲉ · ⲟⲩ ⲡⲉ ϯ ⲛⲁ ⲧⲁⲁ ϥ · ⲙ̅ⲡ ⲟⲩ ⲧⲛ̅ⲛⲟⲟⲩ ⲧ̅ ⲉ ⲗⲁⲁⲩ ⲉⲙⲏⲧⲧⲉⲓ ⲉ ⲡ ⲉⲥⲟⲟⲩ ⲉⲛⲧ ⲁ ⲩ ⲥⲱⲣⲙ̅ ⲛ̅ⲧⲉ ⲡ ⲏⲓ̈ ⲙ̅ ⲡ ⲓ̅ⲏ̅ⲗ̅ · ⲡⲁⲓ̈ ⲣⲱ ⲡⲉ ⲡ ϩⲱⲃ ⲧⲏⲣ ϥ̅ · Ⲉⲧⲃⲉ ⲡⲁⲓ̈ ⲣⲱ̅ ⲛ̅ⲧ ⲁ ⲕ ϫⲓ ⲥⲁⲣⲝ̅ ϫⲉⲕⲁⲥ ⲉ ⲕ ⲛⲁⲛⲉ ϩⲙ̅ ⲟⲩ ⲥϩⲓⲙⲉ ⲉ ⲥ ⲛⲁ ⲧⲁⲕⲟ̅ · ⲟⲩⲕ ⲟⲩⲛ ⲉ ⲕ ⲛⲁ ⲕⲁ ⲧ ⲟⲓⲕⲟⲩⲙⲉⲛⲏ ⲉ ⲥ ⲟ̅ ⲛ̅ ϫⲁⲓ̈ⲉ · ⲛⲉ ⲥⲕⲏⲑⲏⲥ ⲙⲛ̅ ⲛ̅ ⲁⲣⲁⲃⲟⲥ ⲙⲛ̅ ⲛ ⲁⲓⲗⲁ ⲙⲓⲧⲏⲥ ⲙⲛ̅ ⲧ ⲕⲩⲗⲓⲕⲓⲁ̅ ⲙⲛ̅ ⲧ ⲕⲁⲡⲡⲁⲇⲟⲕⲓⲁ ⲙⲛ̅ ⲛ̅ ⲥⲩⲣⲟⲥ ⲙⲛ̅ ⲛ̅ ⲣⲙ̅ ⲧⲉ ⲫⲟⲓⲛⲓⲕⲏ̅ ⲙⲛ̅ ⲙⲁ̅ ⲛⲓⲙ ⲉⲣⲉ ⲡ ⲣⲏ̅ ⲉⲓ̈ⲱⲣϩ̅ ⲙ̅ⲙⲟ ϥ · ⲉⲓ̈ⲉ ⲛ̅ⲧ ⲁ ⲕ ⲉⲓ̈ ⲉ ⲡⲉⲓ̈ ⲙⲁ ⲙ̅ⲙⲁⲧⲉ ⲉⲧⲃⲉ ⲛ ⲓⲟⲩⲇⲁⲓ̈ · ⲛ ⲅ̅ ⲕⲁ̅ ⲛ̅ ϩⲉⲑⲛⲟⲥ ϩⲱ ⲟⲩ ⲉ ⲩ ⲟ̅ ⲛ̅ ϫⲁⲓ̈ⲉ · ⲉⲓ̈ⲉ ⲉ ⲕ ⲛⲁ ⲟⲃϣ ⲕ̅ ⲉ ⲩ ϣⲱⲥ ⲙ̅ ⲡⲉⲕ ⲉⲓ̈ⲱⲧ̅ ⲁⲩⲱ ⲉ ⲩ ϣⲙ̅ϣⲉ ⲉⲓ̈ⲇⲱⲗⲟⲛ · Ⲛ ⲁϣ ⲛ̅ ϩⲉ ⲇⲁⲩⲉⲓⲇ ϫⲱ ⲙ̅ⲙⲟ ⲥ ⲕⲁⲧⲁ ⲥⲁⲣⲝ̅ ϫⲉ ⲁⲓⲧⲓ ⲙ̅ⲙⲟ ⲓ̈ ⲧⲁ ϯ ⲛⲁ ⲕ ⲛ̅ ϩⲉⲛ ϩⲉⲑⲛⲟⲥ ⲉ ⲧⲉⲕ ⲕⲗⲏⲣⲟ ⲛⲟⲙⲓⲁ ⲁⲩⲱ ⲡⲉⲕ ⲁⲙⲁϩⲧⲉ ϣⲁ ⲁⲣⲏϫ ϥ̅ ⲙ̅ ⲡ ⲕⲁϩ · ⲛ̅ ⲧⲉⲓ̈ ϩⲉ ⲟⲛ ⲏⲥⲁⲓ̈ⲁⲥ · ⲡ̅ ⲉⲛⲧ ⲁ ϥ ⲛⲁⲩ ⲉ ⲛ ⲥⲉⲣⲁⲫⲓⲛ · ϥ̅ ϫⲱ ⲙ̅ⲙⲟ ⲥ ϫⲉ ⲥ ⲛⲁ ϣⲱⲡⲉ ⲛ̅ϭⲓ ⲧ ⲛⲟⲩⲛⲉ ⲛ ⲓⲉⲥⲥⲁⲓ̈ ⲁⲩⲱ ⲡ ⲉⲧ ⲛⲁ ⲧⲱⲟⲩⲛ ⲉ ⲁⲣⲭⲉⲓ ⲉ ⲛ ϩⲉⲑⲛⲟⲥ · ⲛ̅ ϩⲉⲑⲛⲟⲥ ⲛⲁ ϩⲉⲗⲡⲓⲍⲉ ⲉⲣⲟ ϥ · Ⲁⲩⲱ ⲟⲛ ϫⲉ ⲉⲛⲉ ⲁⲣⲭⲱⲛ ⲱϫⲛ̅ ⲉⲃⲟⲗ ϩⲛ̅ ⲓ̈ⲟⲩⲇⲁ̅ · ⲟⲩⲇⲉ ϩⲩⲕⲟⲩⲙⲉⲛⲟⲥ ⲉⲃⲟⲗ ϩⲛ̅ ⲛⲉϥ ⲙⲏⲣⲟⲥ ϣⲁⲛⲧ ⲟⲩ ⲉⲓ̈ ⲛ̅ϭⲓ ⲛ ⲉⲧ ⲕⲏ ⲛⲁ ϥ ⲉϩⲣⲁⲓ̈ · ⲁⲩⲱ ⲛ̅ⲧⲟϥ ⲡ ⲉⲧ ⲉⲣⲉ ⲛ̅ ϩⲉⲑⲛⲟⲥ ϭⲱϣⲧ̅ ⲉⲃⲟⲗ ϩⲏⲧ ϥ̅ · ⲁⲩⲱ ⲟⲛ ϫⲉ ⲛ̅ ϩⲉⲑⲛⲟⲥ ⲧⲏⲣ ⲟⲩ ϫⲁⲕ ⲛⲉⲧⲛ̅ ϭⲓϫ · Ⲛ̅ⲧⲟⲕ ⲟⲛ ⲱ̅ ⲡ ⲙⲁⲓ ⲯⲩⲭⲏ ⲛⲓⲙ ⲡ ⲉⲛⲧ ⲁ ⲕ ϫⲟⲟ ⲥ ⲛ̅ ⲛⲉⲕ ⲙⲁⲑⲏⲧⲏⲥ ϫⲉ ⲃⲱⲕ ⲛ̅ⲧⲉⲧⲛ̅ ⲃⲁⲡⲧⲓⲍⲉ ⲛ ⲛ̅ ϩⲉⲑⲛⲟⲥ ⲧⲏⲣ ⲟⲩ ⲉ ⲡ ⲣⲁⲛ ⲙ̅ ⲡ ⲓⲱⲧ̅ ⲙⲛ̅ ⲡ ϣⲏⲣⲉ ⲙⲛ̅ ⲡⲉ ⲡⲛⲁ̅ ⲉⲧ ⲟⲩⲁⲁⲃ · ⲉⲡⲓⲇⲏ ⲧⲉⲓ̈ ⲥϩⲓⲙⲉ ⲟⲩ ⲭⲁⲛⲁⲛⲁⲓⲁⲧⲉ ⲁ ⲥ ϭⲙ̅ ⲡ [ⲧⲥ̅]ⲧⲏⲩ ⲉⲧ ⲛⲁⲛⲟⲩ ϥ · ⲁ ⲥ ⲉⲓ̈ ⲉⲃⲟⲗ ϩⲙ̅ ⲡ ⲙⲁ̅ ⲙ̅ ⲡ ⲗⲓⲃⲉ ⲙⲛ̅ ⲡ̅ ⲡⲱϣⲥ̅ ⲡ ⲙⲁ̅ ⲉ ⲩ ϣⲙ̅ϣⲉ ⲉⲓ̈ⲇⲱⲗⲟⲛ ⲛ̅ ϩⲏⲧ ϥ̅ · Ⲁ ⲥ ⲉⲓ̈ ⲛ̅ϭⲓ ⲧⲉⲓ̈ ⲉⲃⲓⲏⲛ̅ ⲉ ⲥ ⲥⲟⲡⲥ̅ ϩⲁ ⲡ ϩⲱⲃ ⲉ ⲛ ⲧⲁϥ ⲧⲁϩⲉ ⲧⲉⲥ ϣⲉⲉⲣⲉ · ⲁⲩⲱ ⲡⲉϫⲁ ⲕ ϫⲉ ⲙ̅ⲡ ⲟⲩ ⲧⲛ̅ⲛⲟⲟⲩ ⲧ̅ ⲉ ⲗⲁⲁⲩ ⲉⲙⲏⲧⲧⲉⲓ̈ ⲉ ⲛ ⲉⲥⲟⲟⲩ ⲉⲛⲧ ⲁ ⲩ ⲥⲱⲣⲙ̅ ⲛ̅ⲧⲉ ⲡ ⲏⲓ̈ ⲙ̅ ⲡ ⲓ̅ⲏ̅ⲗ̅ · ⲙ̅ ⲡ ⲛⲁⲩ ⲛ̅ⲧⲟϥ ⲛ̅ⲧⲁ ⲡ ϩⲉⲕⲁⲧⲟⲛⲧⲁⲣⲭⲟⲥ ⲉⲓ̈ ⲛⲁ ⲕ ⲡⲉϫⲁ ⲕ ϫⲉ ϯ ⲛⲏⲩ ⲧⲁ ⲣ̅ ⲡⲁϩⲣⲉ ⲉⲣⲟ ϥ · ⲁⲩⲱ ⲟⲛ ⲙ̅ ⲡ ⲛⲁⲩ ⲙ̅ ⲡ ⲗⲏⲥⲧⲏⲥ ⲡⲉϫⲁ ⲕ ⲛⲁ ϥ ϫⲉ ⲙ̅ ⲡ ⲟⲟⲩ ⲕ ⲛⲁ ϣⲱⲡⲉ ⲛⲙ̅ⲙⲁ ⲓ̈ ϩⲙ̅ ⲡⲁ ⲡⲁⲣⲁⲇⲓⲥⲟⲥ · Ⲁⲩⲱ ⲟⲛ ⲡ ⲣⲱⲙⲉ ⲉⲧ ⲥⲏϭ ⲉⲛⲧ ⲁ ⲕ ⲧⲣⲉ ϥ ϥⲓ ⲙ̅ ⲡⲉϥ ϭⲗⲟϭ ⲁ ϥ ⲙⲟⲟϣⲉ · ⲁⲩⲱ ⲟⲛ ⲗⲁⲍⲁⲣⲟⲥ ⲛ̅ⲧ ⲁ ⲕ ⲙⲟⲩⲧⲉ ⲉⲣⲟ ϥ ⲉ ⲡⲉϥ ⲙⲉϩ ϥ̅ⲧⲟⲟⲩ ⲛ̅ ϩⲟⲟⲩ ⲡⲉ · ⲉ ϥ ϩⲙ̅ ⲡ ⲧⲁⲫⲟⲥ · ⲛ ⲉⲧ ⲙⲟⲟⲩⲧ̅ ⲕ ⲧⲟⲩⲛⲟⲥ ⲙ̅ⲙⲟ ⲟⲩ · ⲛ ⲉⲧ ⲃⲏⲗ ⲉ ⲃⲟⲗ ⲕ ϩⲱⲕ ⲙ̅ⲙⲟ ⲟⲩ · ⲙ̅ ⲡⲟⲣⲛⲏ̅ ⲕ ⲉⲓⲣⲉ ⲙ̅ⲙⲟ ⲟⲩ ⲛ̅ ϩⲁⲕ ⲛ̅ ϩⲟⲩⲉ ⲉ ⲙ ⲡⲁⲣⲑⲉⲛⲟⲥ · ϫⲉ ⲟⲩ ⲛ̅ⲧⲟⲥ ⲧⲉ ϯ ⲉⲃⲓⲏⲛ̅ ⲛ ⲭⲁⲛⲁⲛⲁⲓⲁ ⲙ̅ⲡ ⲕ̅ ⲟⲩⲱϣⲃ̅ ⲛⲁ ⲥ · Ⲡⲉϫⲁ ϥ ϫⲉ ⲛⲁ ϥⲓ ⲡ ⲟⲉⲓⲕ ⲛ ⲛ̅ ϣⲏⲣⲉ ⲉ ⲛⲟⲩϫⲉ ⲙ̅ⲙⲟ ϥ ⲛ̅ ⲛⲉ ⲩϩⲟⲟⲣ̅ · ⲱ̅ ⲧ ⲙⲛⲧ̅ ϥⲁⲓ̈ ⲣⲟⲟⲩϣ ⲙ̅ ⲡⲉⲓ̈ ⲥⲁⲉⲓⲛ · ϥ̅ ⲥⲟⲟⲩⲛ ⲙ̅ⲙⲟ ⲥ ⲉ ⲥ ⲧⲥ̅ⲧⲏⲩ ⲉⲃⲟⲗ · ⲛⲓ̈ ϣⲁϫⲉ ⲇⲉ ⲧⲏⲣ ⲟⲩ ⲉ ⲩ ϣⲟⲟⲡ ⲉ ⲩ ϣⲓⲡⲉ ⲛ ⲛ̅ ⲓ̈ⲟⲩⲇⲁⲓ̈ ϫⲉ ⲥⲉ ⲙⲟⲩⲧⲉ ⲉⲣⲟ ⲟⲩ ϫⲉ ϣⲏⲣⲉ ⲁ ⲩ ϫⲓ ⲛ̅ ⲧⲉ ⲫⲩⲥⲓⲥ ⲛ̅ ⲛⲉ ⲩϩⲟⲟⲣ · Ⲛ̅ ⲑ ⲉ ⲉⲛⲧ ⲁ ⲡⲁⲩⲗⲟⲥ ϫⲟⲟ ⲥ ϫⲉ ϯ ϩⲧⲏ ⲧⲛ̅ ⲉ ⲛⲉ ⲩϩⲟⲟⲣ · ϯ ϩⲧⲏ ⲧⲛ̅ ⲉ ⲛⲉⲓ ⲉⲣⲅⲁⲧⲏⲥ ⲉⲑ ⲟⲟⲩ · ϯ ϩⲧⲏ ⲧⲛ̅ ⲉ ⲡ ⲥⲃ̅ⲃⲉ · ⲁⲩⲱ ⲟⲛ ⲡⲉϫⲁ ⲥ ϫⲉ ⲛⲁ̅ ⲛⲁ ⲓ̈ · ⲛ̅ⲧⲟϥ ⲇⲉ ⲡⲉϫⲁ ϥ ϫⲉ ⲛⲁⲛⲟⲩ ϥⲓ ⲡ ⲟⲉⲓⲕ ⲁⲛ ⲛ ⲛ̅ ϣⲏⲣⲉ ⲉ ⲛⲟϫ ϥ̅ ⲛ̅ ⲛⲉ ⲩϩⲟⲟⲣ · Ⲥⲉ ⲡ ϫⲟⲉⲓⲥ ⲕ ⲙⲟⲩⲧⲉ ⲉⲣⲟ ⲓ̈ ϫⲉ ⲟⲩ ϩⲟⲣ ϯ ϩⲟⲙⲟⲗⲟⲅⲉⲓ ⲕ ⲉⲓⲣⲉ ⲙ̅ⲙⲟ ⲓ̈ ϩⲱⲥ ⲟⲩ ϩⲟⲣ · ⲡ ϫⲟⲉⲓⲥ ⲙⲁ ⲛⲁ ⲓ̈ ϩⲱⲥ ⲟⲩ ϩⲟⲣ̅ ϯ ⲡⲁⲣⲉⲧⲉⲓ ⲁⲛ ⲙ̅ ⲡ ⲛⲟϭⲛⲉϭ · ⲙⲁ ⲛⲁ ⲓ̈ ϩⲱⲱ ⲕ ⲛ̅ ⲛ ⲉⲧⲉ ⲛⲟⲩ ⲕ ⲛⲉ · ⲕ ⲙⲟⲩⲧⲉ ⲉⲣⲟ ⲓ̈ ϫⲉ ⲟⲩ ϩⲟⲣ ⲙⲁ ⲛⲁ ⲓ̈ ⲛ̅ ⲛⲉ ⲥⲣⲉϥⲣⲉϥ · ⲕⲁⲓ ⲅⲁⲣ ⲛⲉ ⲩϩⲟⲟⲣ ϣⲁ ⲩ ⲟⲩⲱⲙ ⲉⲃⲟⲗ ϩⲛ̅ ⲛⲉ ⲥⲣⲉϥⲣⲓϥ̅ ⲉⲧ ϩⲏⲩ ⲉⲃⲟⲗ ϩⲛ̅ ⲧⲉ ⲧⲣⲁ ⲡⲉⲍⲁ ⲛ̅ ⲛⲉⲩ ϫⲓⲥⲟⲟⲩⲉ · ⲛ̅ⲧ ⲁ ϥ ϫⲟⲟ ⲥ ⲛⲁ ⲥ ϫⲉ ⲟⲩ ⲛ̅ϭⲓ ⲡ ⲉⲧ ⲡⲁⲣⲉⲧⲉⲓ ϣⲁⲁ ⲧⲉⲛⲟⲩ · ⲡ ⲉⲧ ⲇⲓⲱⲕⲉ ⲁⲩⲱ ⲉⲧ ⲛⲟⲩϫⲉ ⲉⲃⲟⲗ · ϫⲉ ⲱ̅ ⲧⲉ ⲥϩⲓⲙⲉ ⲁⲣ ϫⲓ ⲡ ⲧⲟⲩⲉⲓⲟ̅ ⲛ̅ ⲧⲉ ⲩⲛⲟⲩ · Ⲡ ⲛⲟⲩⲧⲉ ϫⲱ ⲙ̅ⲙⲟ ⲥ ϫⲉ ⲱ̅ ⲧⲉ ⲥϩⲓⲙⲉ · ⲙⲁⲣ ⲟⲩ ⲥⲱⲧⲙ̅ ⲛ̅ϭⲓ ⲛ ⲉⲧ ϣⲗⲏⲗ · ⲙ̅ ⲡ ⲛⲁⲩ ⲉ ϯ ⲛⲁ ϫⲟⲟ ⲥ ϫⲉ ⲡⲁⲣⲁⲕⲁⲗⲉⲓ ⲙ̅ ⲡ ⲛⲟⲩⲧⲉ ⲁⲩⲱ ⲛ̅ ⲥⲉⲡⲥⲱⲡ ϥ̅ · ⲛ ⲅ̅ ϫⲟⲟ ⲥ ϩⲱⲱ ⲕ ϫⲉ ⲁ ⲓ̈ ⲡⲁⲣⲁⲕⲁⲗⲉⲓ ⲙ̅ⲙⲟ ϥ ⲛ ⲟⲩ ⲥⲟⲡ̅ ⲁⲩⲱ ⲁ ⲓ̈ ϣⲗⲏⲗ ⲛ̅ ⲥⲟⲡ̅ ⲥⲛⲁⲩ ⲁⲩⲱ ϣⲟⲙⲛⲧ̅ ⲛ̅ ⲥⲟⲡ · ⲁⲩⲱ ⲙⲏⲧ̅ ⲁⲩⲱ ϫⲟⲩⲱⲧ̅ ⲛ̅ ⲥⲟⲡ ⲁ ⲓ̈ ⲕⲉⲗϫ̅ ⲡⲁⲧ · Ⲁ ⲕ ⲕⲉⲗϫ̅ ⲡⲁⲧ ⲙⲉⲛ ⲁⲩⲱ ⲧⲉⲕ ⲧⲁⲡⲣⲟ̅ ϣⲁϫⲉ · ⲁⲗⲗⲁ ⲡⲉⲕ ϩⲏⲧ̅ ϥⲓ ⲱⲡ̅ ⲉ ⲛⲉ ⲙⲏⲏⲥⲉ · ⲕ ⲙⲉⲉⲩⲉ ⲉⲃⲟⲗ ⲉ ⲛⲉⲕ ϣⲃⲉⲉⲣ ⲙⲛ̅ ⲛⲉⲕ ⲟⲩⲥⲓⲁ · ⲧⲉⲕ ⲯⲩⲭⲏ̅ ⲁϩⲉ ⲣⲁⲧ ⲥ̅ ϩⲓⲣⲙ̅ ⲡ ⲣⲟ̅ · ⲙ̅ⲡⲣ̅ ⲥⲁϩⲱ ⲕ ⲉⲃⲟⲗ ϣⲁⲛⲧ ⲕ̅ ϫⲓ ⲙ̅ ⲡⲉⲕ ⲁⲓⲧⲏⲙⲁ · Ϣⲁ ⲥ ϣⲱⲡⲉ ⲅⲁⲣ ⲛ̅ ϩⲟⲓ̈ⲛⲉ ⲉⲩϣⲁⲛ ⲃⲱⲕ ⲉ ⲧ ⲉⲕⲕⲗⲏ ⲥⲓⲁ ⲛ̅ ⲥⲉ ⲧⲁⲩⲉ ϩⲉⲛ ⲧⲃⲁ̅ ⲛ ⲥ̅ⲧⲓⲭⲟⲥ ⲛ ϣⲁϫⲉ · ⲡ ⲛⲟⲩⲧⲉ ⲅⲁⲣ ⲣ̅ ⲭⲣⲓⲁ ⲁⲛ ⲛ ϩⲁϩ ⲛ̅ ϣⲁϫⲉ · ⲉ ϥ ⲣ̅ ⲭⲣⲓⲁ ⲙ̅ⲙⲁⲧⲉ ⲙ̅ ⲡⲉⲕ ϣⲗⲏⲗ · ⲉ ⲧⲣⲉ ⲕ ⲧⲛ̅ⲧⲱⲛ ⲅ̅ ⲉ ⲧⲉⲓ ⲭⲁⲛⲁⲛⲁⲓⲁ ϣⲗⲏⲗ ϩⲙ̅ ⲡ ⲙⲁ̅ ⲉⲧ ⲕ̅ ⲛ̅ϩⲏⲧ ϥ̅ · Ⲕⲁⲛ ⲉ ⲕ ϩⲛ̅ ⲧ ⲥⲓⲟⲟⲩⲛⲉ ⲏ̅ ⲉ ⲕ ϩⲙ̅ ⲡ ϩⲓ ⲣ̅ ϣⲗⲏⲗ · ⲕⲁⲛ ⲉⲩϣⲁⲛ ⲡⲁⲣϩⲓⲥⲧⲁ̅ ⲙ̅ⲙⲟ ⲕ ⲛ ⲟⲩ ⲇⲓⲕⲁⲥⲧⲏⲥ ϣⲗⲏⲗ · ⲁ ⲡ ⲇⲓⲕⲁⲥⲧⲏⲥ ⲧⲛ̅ⲛⲟⲟⲩ ⲛ̅ⲥⲱ ⲕ ⲙⲁⲣⲉ ⲡⲉⲕ ϣⲗⲏⲗ ⲃⲱⲕ ϩⲁ ⲧⲉⲕ ϩⲏ̅ ϣⲁⲁ ⲡ ⲛⲟⲩⲧⲉ · ⲉ ϥ ϣⲓⲛⲉ ⲁⲛ ⲛ̅ⲥⲁ ⲙⲁ̅ · ⲁⲗⲗⲁ ⲉⲣⲉ ⲡ ⲛⲟⲩⲧⲉ ϣⲓⲛⲉ ⲛ̅ⲥⲁ ⲟⲩ ⲥⲙⲟⲧ̅ ⲉ ⲛⲁⲛⲟⲩ ϥ · ⲓ̈ⲉⲣⲏⲙⲓⲁⲥ ⲉ ϥ ϩⲙ̅ ⲡ ϣⲏⲓ̈ ⲙ̅ ⲡ ⲗⲟⲓ̈ϩⲉ ⲁ ϥ ϭⲙ̅ ⲡ ⲛⲟⲩⲧⲉ ⲙ̅ⲙⲁⲩ ⲁ ϥ ϣⲗⲏⲗ ⲉϩⲣⲁⲓ̈ ⲉⲣⲟ ϥ · Ⲇⲁⲛⲓⲏⲗ ⲉ ϥ ϩⲙ̅ ⲡ ϣⲏⲓ̈ ⲛ ⲙ̅ ⲙⲟⲩⲓ̈ ⲁ ⲡ ⲛⲟⲩⲧⲉ ⲃⲟⲏⲑⲉⲓ ⲉⲣⲟ ϥ · ⲡ ϣⲟⲙⲛⲧ̅ ⲛ̅ ϩⲁⲅⲓⲟⲥ ⲉ ⲩ ϩⲛ̅ ⲧⲉ ϩⲣⲱ̅ ⲁ ⲩ ϩⲉ ⲉ ⲡ ⲛⲟⲩⲧⲉ ⲁ ⲩ ⲥⲉⲡⲥⲱⲡ ϥ̅ · ⲓ̈ⲱⲃ ⲉ ϥ ϩⲛ̅ ⲧ ⲕⲟⲡⲣⲓⲁ ϩⲛ̅ ⲧ ⲙⲏⲏⲧⲉ ⲛ ⲛ̅ ϥⲛⲧ̅ ⲁ ϥ ϩⲉ ⲉ ⲡ ⲛⲟⲩⲧⲉ ⲁ ϥ ⲉⲡⲓⲕⲁⲗⲉⲓ ⲙ̅ⲙⲟ ϥ · ⲛ̅ⲧⲟⲕ ϩⲱⲱ ⲕ ⲟⲛ ⲉⲕϣⲁⲛ ⲉⲡⲓⲕⲁⲗⲉⲓ ⲙ̅ⲙⲟ ϥ ϥ ⲛⲁ ⲥⲱⲧⲙ̅ ⲉⲣⲟ ⲕ ϩⲙ̅ ⲡⲉⲕ ϣⲗⲏⲗ · ⲧⲛ̅ⲧⲱⲛ ⲅ̅ ⲉ ⲧⲉⲓ ⲭⲁⲛⲁⲛⲁⲓⲁ · ⲉⲕϣⲁⲛ ⲃⲱⲕ ⲅⲁⲣ ⲉϩⲟⲩⲛ ⲉ ⲧ ⲉⲕⲕⲗⲏⲥⲓⲁ ⲛⲙ̅ ⲡⲉⲣⲥⲟⲥ ⲙⲛ̅ ⲛ̅ ⲕⲟⲩⲑⲟⲥ · ⲙⲛ̅ ⲛ̅ ϩⲛ̅ⲧⲟⲩ ⲙⲛ̅ ⲙ̅ ⲙⲁⲩⲣⲟⲥ · ⲕ ⲛⲁ ⲥⲱⲧⲙ̅ ⲉ ⲡⲉ ⲭⲥ̅ ⲉ ϥ ϫⲓ ϣⲕⲁⲕ ⲉⲃⲟⲗ ϫⲉ ⲱ̅ ⲧⲉ ⲥϩⲓⲙⲉ ⲟⲩ ⲛⲟϭ ⲧⲉ ⲧⲟⲩ ⲡⲓⲥⲧⲓⲥ · Ⲁⲩⲱ ⲉⲓⲥ ⲟⲩ ⲙⲏⲏϣⲉ ⲛ̅ ⲟⲩⲟⲉⲓϣ ϫⲓⲛ ⲛ̅ⲧ ⲁ ⲥ ⲙⲟⲩ ⲁⲩⲱ ⲡ ⲧⲁⲓ̈ⲟ̅ ⲙ̅ ⲡⲉⲥ ⲣ̅ ⲡ ⲙⲉⲉⲩⲉ ⲙⲏⲛ̅ ⲉⲃⲟⲗ ⲉ ϥ ⲡⲣ̅ⲉⲓ̈ⲱⲟⲩ · Ⲕⲁⲛ ⲉϣϫⲉ ⲙⲛ̅ ⲧⲕ̅ ϣⲉⲉⲣⲉ ⲙ̅ⲙⲁⲩ ⲉ ϥ ⲟ̅ ⲛ̅ ⲇⲁⲓ ⲙⲟⲛⲓⲟⲛ · ⲁⲗⲗⲁ ⲟⲩⲛ̅ⲧⲁ ⲕ ⲙ̅ⲙⲁⲩ ⲛ̅ ⲧⲉⲕ ⲯⲩⲭⲏ ⲉ ⲥ ⲣ̅ ⲛⲟⲃⲉ · ⲡ ⲉⲧ ⲟ̅ ⲛ̅ ⲇⲁⲓⲙⲟⲛⲓⲟⲛ ϣⲁ ϥ ⲛⲁ̅ ⲛⲁ ϥ · ⲡ ⲉⲧ ⲣ̅ ⲛⲟⲃⲉ ϩⲱⲱ ϥ ϣⲁ ϥ ⲙⲉⲥⲧⲱ ϥ · ⲡ ⲉⲧ ⲟ̅ ⲛ̅ ⲇⲁⲓⲙⲟⲛⲓⲟⲛ ⲙ ⲉ ⲩ ϥⲓ ⲱⲡ̅ ⲛⲙ̅ⲙⲁ ϥ · ⲡ ⲉⲧ ⲣ̅ ⲛⲟⲃⲉ ϩⲱⲱ ϥ ⲙⲛ̅ⲧⲁ ϥ ⲁⲡⲟ ⲗⲟⲅⲓⲁ ⲙ̅ⲙⲁⲩ · ⲛ̅ⲧⲁ ⲧⲉ ⲭⲁⲛⲁⲛⲁⲓⲁ · ⲛⲉϫ ⲡ ⲇⲁⲓ ⲙⲟⲛⲓⲟⲛ ⲉⲃⲟⲗ ⲛ ⲁϣ ⲛ̅ ⲛⲁⲩ · ⲙ̅ ⲡ ⲛⲁⲩ ⲛ̅ⲧⲁⲛ̅ⲧⲁ ⲡⲉ ⲭⲥ̅ ϫⲟⲟ ⲥ ⲛⲁ ⲥ ϫⲉ ⲱ ⲧⲉ ⲥϩⲓⲙⲉ ⲟⲩ ⲛⲟϭ ⲧⲉ ⲧⲟⲩ ⲡⲓⲥⲧⲓⲥ · ⲡ ϣⲏⲣⲉ ⲙ̅ ⲡ ⲛⲟⲩⲧⲉ ⲛⲉ ϥ ⲛⲉϫ ⲇⲁⲓⲙⲟⲛⲓⲟⲛ ⲉⲃⲟⲗ · ⲙⲏ ⲅⲁⲣ ⲟⲩ ⲣⲱⲙⲉ ⲧⲁⲣⲉ ϥ ⲃⲱⲕ ⲉ ⲡ ⲙⲁ ⲉⲧ ϥ̅ ⲛ̅ϩⲏⲧ ϥ̅ · ⲁⲗⲗⲁ ⲟⲩ ⲛⲟⲩⲧⲉ ⲡⲉ ⲉ ϥ ⲙⲟⲩϩ ⲙ̅ ⲙⲁ ⲛⲓⲙ · Ⲉϥϣⲁⲛ ⲟⲩⲉϣ ⲃⲱⲕ ϣⲁ ⲟⲩ ⲁⲣⲭⲱⲛ ⲛ ⲟⲩ ⲥⲟⲡ̅ · ⲙ ⲁⲣⲉ ⲡ ⲉⲧ ϩⲁⲣⲁⲧ ϥ̅ ⲟⲩⲟϣⲃⲉ ⲕ · ⲏ̅ ⲙ̅ⲙⲟⲛ ϣⲁ ϥ ϫⲟ ⲟ ⲥ ⲛⲁ ⲕ ϫⲉ ϥ ⲥⲣⲟϥⲧ̅ ⲁⲛ · ⲏ̅ ϫⲉ ⲉ ϥ ⲛ̅ⲕⲟⲧⲕ̅ · ⲡ ⲛⲟⲩⲧⲉ ⲇⲉ ⲧⲉϥ ϩⲉ ⲁⲛ ⲧⲉ ⲧⲁⲓ̈ · ⲙ̅ ⲡ ⲛⲁⲩ ⲉⲧ ⲕ̅ ⲛⲁ ⲙⲟⲩⲧⲉ ⲟⲩⲃⲏ ϥ ϥ̅ ⲛⲁ ⲥⲱⲧⲙ̅ ⲉⲣⲟ ⲕ · ⲛ̅ ⲛⲁⲩ ⲛⲓⲙ · ⲙⲛ̅ ⲙ̅ⲛⲟⲩⲧ̅ ⲕⲱⲗⲩ ⲙ̅ⲙⲟ ⲕ · ⲟⲩⲇⲉ ⲟⲓⲕⲟⲛⲟⲙⲟⲥ · ⲁϫⲓ ⲥ ϩⲱⲱ ⲕ ϫⲉ ⲛⲁ̅ ⲛⲁ ⲓ̈ ⲛ̅ ⲑ ⲉ ⲛ̅ ⲧⲉⲓ ⲭⲁⲛⲁⲛⲁⲓⲁ ⲁⲩⲱ ϥ ⲛⲁ ⲉⲓ̈ ⲛⲁ ⲕ ⲛ̅ ⲧⲉ ⲩ ⲛⲟⲩ · ϭⲱϣⲧ̅ ⲉ ⲧⲉⲓ̈ ⲗⲉⲝⲓⲥ ⲉ ⲥ ⲟⲩⲱⲛϩ̅ ⲉⲃⲟⲗ ⲙ̅ ⲡ ϣⲏⲣⲉ ⲙ̅ ⲡ ⲛⲟⲩⲧⲉ ⲛ̅ ⲑ ⲉ ⲙ̅ ⲡⲉϥ ⲉⲓ̈ⲱⲧ ⲉ ϥ ⲧⲟⲛⲧⲛ̅ ⲙ̅ⲙⲟ ϥ ⲉⲣⲟ ϥ · ⲙ̅ ⲡ ⲛⲁⲩ ϭⲉ ⲛ̅ⲧ ⲁ ⲡ ⲛⲟⲩⲧⲉ ⲧⲁⲙⲉⲓⲉ̅ ⲧ ⲡⲉ̅ ⲡⲉϫⲁ ϥ ϫⲉ ⲙⲁⲣⲉ ⲟⲩ ⲡⲉ ϣⲱⲡⲉ ⲁⲩⲱ ⲁ ⲥ ϣⲱⲡⲉ · ⲁⲩⲱ ⲙⲁⲣⲉ ⲟⲩ ⲕⲁϩ ϣⲱⲡⲉ ⲁ ϥ ϣⲱⲡⲉ · ⲙⲁⲣⲉ ⲡⲟⲩ ⲁⲏⲣ ϣⲱⲡⲉ ⲁ ϥ ϣⲱⲡⲉ · ⲙⲁⲣⲉ ⲡ ⲣⲏ̅ ⲙⲛ̅ ⲡ ⲟⲟϩ ϣⲱⲡⲉ ⲁⲩⲱ ⲁ ⲩ ϣⲱⲡⲉ · Ⲱ̅ ⲧ ⲙⲛ̅ⲧ̅ ⲁⲅⲁⲑⲟⲥ ⲙ̅ ⲡ ⲛⲟⲩⲧⲉ ⲉ ϥ ⲧⲁⲙⲟ̅ ⲙ̅ⲙⲟ ⲛ ⲉ ⲡ ϣⲏⲣⲉ ⲉⲧ ϣⲏϣ ⲙⲛ̅ ⲡ ⲓⲱⲧ ⲛ ⲁⲅⲁⲑⲟⲥ ϩⲛ̅ ϩⲱⲃ ⲛⲓⲙ · ϩⲛ̅ ⲧ ⲙ̅ⲛ̅ⲧ ⲛⲟⲩⲧⲉ · ⲁ ⲡ ⲓⲱⲧ ϫⲟⲟ ⲥ ϩⲛ̅ ⲧ ⲡⲁ ⲗⲁⲓⲁ ϫⲉ ⲙⲁⲣ ⲟⲩ ϣⲱⲡⲉ ⲁⲩⲱ ϣⲱⲡⲉ · ⲁ ⲡ ϣⲏⲣⲉ ϩⲱⲱ ϥ ϫⲟⲟ ⲥ ϫⲉ ⲙⲁⲣⲉ ⲥ ϣⲱⲡⲉ ⲛⲉ ⲛ̅ ⲑ ⲉ ⲉⲧⲉ ⲟⲩⲟϣ ⲥ̅ ⲁⲩⲱ ⲁ ⲥ ϣⲱⲡⲉ · ⲁ ⲧⲉⲥ ϣⲉⲉⲣⲉ ⲗⲟ̅ ϫⲓⲛ ⲛ̅ ⲧⲉ ⲩⲛⲟⲩ ⲉⲧ ⲙ̅ⲙⲁⲩ · ⲟⲩ ϭⲉ ⲡⲉ ⲁ ⲧⲉ ⲭⲁⲛⲁⲛⲁⲓⲁ ⲛⲉϫ ⲡ ⲇⲁⲓⲙⲟⲛⲓⲟⲛ ⲉⲃⲟⲗ ϩⲛ̅ ⲧⲉⲥ ϣⲉⲉⲣⲉ · ⲁⲩⲱ ⲁ ⲥ ⲛⲉϫ ⲡⲱ ⲥ ϩⲱⲱ ⲥ ⲉⲃⲟⲗ · ⲕⲁⲧⲁ ⲡ ⲟⲩⲉϩ ⲥⲁϩⲛⲉ ⲙ̅ ⲡ ⲥⲱⲧⲏⲣ ⲛ̅ ⲛⲉ ⲯⲩⲭⲟⲟⲩⲉ · ϩⲙ̅ ⲡ ⲛⲁ̅ ⲙⲛ̅ ⲧ ⲙⲛⲧ̅ ϣⲁⲛⲁ ϩⲧⲏ ϥ ⲙ̅ ⲡⲉⲛ ⲛⲟⲩⲧⲉ ⲙⲛ̅ ⲧⲉϥ ⲭⲁⲣⲓⲥ ⲉⲣⲉ ⲛ ⲟⲩⲛ ϩⲱⲱ ⲛ ⲧⲁⲗⲥⲟ̅ · ⲉϫⲛ̅ ⲛⲁⲓ̈ ⲇⲉ ⲧⲏⲣ ⲟⲩ ⲙⲁⲣ ⲛ̅ ϣⲡ̅ ϩⲙⲟⲧ̅ ⲛ̅ ⲧⲙ̅ ⲡ ⲛⲟⲩⲧⲉ ⲡ ⲓⲱⲧ̅ ⲙⲛ̅ ⲡ ϣⲏⲣⲉ ⲡⲉ ⲭⲥ̅ ⲓⲥ̅ ⲡⲁⲓ̈ ⲛⲧ ⲁ ϥ ⲧⲥⲁⲃⲟ ⲛ ϩⲓⲧⲙ̅ ⲡⲉϥ ⲡⲛⲁ̅ ⲉⲧ ⲟⲩⲁⲁⲃ ϫⲉ ⲁⲛⲟⲕ ϯ ϩⲙ̅ ⲡⲁ ⲉⲓ̈ⲱⲧ̅ ⲁⲩⲱ ⲡⲁ ⲉⲓⲱⲧ̅ ⲛ̅ ϩⲏⲧ̅ · ⲡⲁⲓ̈ ⲉⲧⲉ ⲡⲱϥ ⲡⲉ ⲡ ⲉⲟⲟⲩ ϣⲁ ⲉ ⲛⲉⲓ ⲉⲛⲉϩ ϩⲁⲙⲏⲛ · ◈ — ◈ — ◈ — ◈ — ◈ — ◈ — ◈ ⲉⲩⲥⲉⲃⲓⲟⲥ ⲉⲡⲓⲥⲕⲟⲡⲟⲩ · ◈ — ◈ — ◈ — ◈ — ◈ — ◈ — ◈
1	0	sText1	ϨⲞⲘⲞⲒⲰⲤ ⲞⲨ ⲈⲜⲎⲄⲎⲤⲒⲤ Ⲛ̅ⲦⲈ ⲀⲠⲀ Ⲓ̈Ⲱ ϨⲀⲚⲚⲎⲤ Ⲡ ⲀⲢⲬⲎⲈⲠⲒⲤⲔⲞⲠⲞⲤ Ⲛ̅ ⲔⲰⲤⲦⲀⲚ ⲦⲒⲚⲞⲨⲠⲞⲖⲒⲤ ⲈⲦⲂⲈ ⲤⲞⲨⲤⲀⲚⲚⲀ Ⲧ ⲘⲀ ⲄⲀⲢⲒ[ⲦⲎⲤ]· Ⲁ ⲛ ⲉⲓ̈ ⲟⲛ ϣⲁⲁⲣⲱ ⲧⲛ̅ ϩⲛ̅ ⲟⲩ ⲛⲟϭ ⲛ ⲉⲩⲕⲛⲱⲙⲱⲛ · ⲁⲛⲟⲛ ⲛ ⲉⲧ ⲭⲣⲩⲱⲥⲧⲉⲓ ⲛⲏ ⲧⲛ̅ ⲙ̅ ⲡ ϣⲁϫⲉ · ⲧⲁⲣ ⲛ̅ ⲙⲉϩ ⲡ ⲉⲧ ⲁⲣⲟ ⲛ ⲁⲛ · ⲕⲁⲧⲁ ⲑ ⲉ ⲉⲧ ⲉϣϣⲉ · ⲁⲗⲗⲁ ⲧⲁⲣ ⲛ̅ ϯ ⲙ̅ ⲡ ⲉⲧ ⲁⲣⲟ ⲛ ⲕⲁⲧⲁ ⲑ ⲉ ⲉⲧⲉ ⲩⲛ̅ⲧⲁ ⲛ ϥ̅ ⲧⲟⲟⲧ ϥ̅ ⲙⲉⲛ ⲙ̅ ⲡⲉⲛ ⲟⲩⲣⲟⲧ̅ ⲟⲩⲏⲛ̅ · ⲁⲩⲱ ϥ̅ ⲟⲩⲟϣⲥ̅ ⲉⲃⲟⲗ ⲉ ϯ ϩⲟⲩⲉ ⲉ ⲡ ⲉⲧ ⲁⲣⲟ ⲛ · ⲧ ⲙⲛⲧ̅ ϩⲏⲕⲉ ⲇⲉ ⲛ̅ ⲛⲉⲛ ϣⲁϫⲉ ϩⲉϫϩⲱϫ · ⲉⲧⲃⲉ ⲡⲁⲓ̈ ⲉ ⲁⲛ ⲛ̅ ϩⲉⲛ ⲛⲟϭ ⲧⲛ̅ ⲛⲁ ⲡⲁⲣⲁⲕⲁⲗⲉⲓ ⲙ̅ⲙⲱ ⲧⲛ̅ ⲉ ⲧⲣⲉ ⲧⲉⲧⲛ̅ ϫⲓ ⲛ̅ ϩⲉⲛ ⲕⲟⲩⲓ̈ · ⲉϣⲱⲡⲉ ⲇⲉ ⲉⲣϣⲁⲛ ⲟⲩⲁ̅ ϫⲓ ⲛ̅ ϩⲉⲛ ⲕⲟⲩⲓ̈ · ⲛ ϥ̅ ⲟⲩⲱϣⲥ̅ ⲉⲃⲟⲗ ⲙ̅ ⲡ ⲟⲩⲣⲟⲧ̅ ⲙ̅ ⲡⲉϥ ϩⲏⲧ · ⲉⲓ̈ⲉ ⲧⲛ̅ ⲛⲁ ϣⲱⲡⲉ ⲁⲛ ⲉ ⲛ ϣⲁⲁⲧ̅ · ⲉⲣⲉ ⲡⲉⲧⲛ̅ ⲟⲩⲣⲟⲧ̅ ϫⲱⲕ ⲉⲃⲟⲗ · ⲙ̅ ⲡ ⲙⲉⲣⲟⲥ ⲉⲧ ⲛ̅ ϣⲁⲁⲧ̅ ⲙ̅ⲙⲟ ϥ · Ⲕⲁⲓ ⲅⲁⲣ ⲛⲉ ⲡⲣⲟⲥⲫⲟⲣⲁ ⲉⲧ ϭⲟϫϥ̅ ⲙ̅ ⲡ ϩⲏⲕⲉ ⲙⲛ̅ ⲛ ⲉⲧ ⲟⲩⲟϣⲥ̅ ⲉⲃⲟⲗ ⲙ̅ ⲡ ⲣⲙ̅ ⲙⲁⲟ̅ · ⲉⲣϣⲁⲛ ⲡ ⲛⲟⲩⲧⲉ ⲛⲁ ⲩ ⲉⲣⲟ ⲟⲩ ϣⲁ ϥ ϣⲟⲡ ⲟⲩ ⲉⲣⲟ ϥ ϩⲛ̅ ⲟⲩ ⲧⲁⲓ̈ⲟ̅ ⲉ ϥ ϣⲏϣ · ⲏ̅ ⲙⲉϣⲁⲕ ϥ ⲛⲁ ⲧⲁⲓ̈ ⲉ ⲛⲁ ⲛ ϩⲏⲕⲉ ⲛ̅ ϩⲟⲩⲟ̅ · ⲉⲃⲟⲗ ϫⲉ ⲉ ϥ ϭⲱϣⲧ̅ ⲉ ⲡ ⲟⲩⲣⲟⲧ̅ ⲙ̅ ⲡ ϩⲏⲧ̅ · ⲁⲩⲱ ⲉ ⲡ ⲁϣⲁⲓ ⲁⲛ ⲛ̅ ⲛⲉ ⲭⲣⲏⲙⲁ · Ⲧⲁ ⲡⲟⲇⲏⲝⲓⲥ ϭⲉ ⲛ̅ ⲛⲁⲓ̈ ⲙⲁⲣⲉ ⲥ ϣⲱⲡⲉ ⲛⲏ ⲧⲛ̅ ⲉⲃⲟⲗ ϩⲓⲧⲙ̅ ⲡ ϣⲁϫⲉ ⲛ̅ ⲧⲉ ⲭⲏⲣⲁ ⲛ̅ ϩⲏⲕⲉ · ⲧⲁⲓ̈ ⲉⲛⲧ ⲁ ⲥ ⲛⲟⲩϫⲉ ⲙ̅ ⲡ ⲗⲉⲡⲧⲟⲛ ⲥⲛⲁⲩ ⲉ ⲡ ⲕⲁⲍⲟⲫⲩⲗⲁⲕⲓⲟⲛ · Ⲁ ⲡ ⲧⲁⲓ̈ⲟ̅ ⲅⲁⲣ ⲛ̅ ⲧⲉ ⲡⲣⲟⲥⲫⲟⲣⲁ ⲛ̅ ⲧⲁⲓ̈ ⲁⲓ̈ⲁⲓ̈ ϩⲁⲧⲙ̅ ⲡ ϫⲟⲉⲓⲥ · ⲛ̅ ϩⲟⲩⲉ ⲉ ⲡ ⲛⲟⲩⲃ ⲉⲛⲧ ⲁ ⲛ̅ ⲣⲙ ⲙⲁⲟ̅ ⲛ̅ⲧ ϥ̅ ⲉ ϩⲟⲩⲛ · ϫⲉ ⲉ ⲛⲉⲣⲉ ⲡ ⲛⲟⲩⲧⲉ ⲣ̅ ⲭⲣⲓⲁ ⲁⲛ ⲙ̅ ⲡ ⲛⲟⲩⲃ · ⲁⲗⲗⲁ ⲛ ⲟⲩ ϩⲏⲧ̅ ⲉ ϥ ⲟⲩⲁⲁⲃ · ⲙⲛ̅ ⲟⲩ ⲡⲣⲟϩⲁⲓⲣⲉⲥⲓⲥ ⲉ ⲥ ⲥⲟⲩⲧⲱⲛ ϩⲙ̅ ⲡ̅ ⲡ ⲉⲧ ⲛⲁⲛⲟⲩ · ⲁ ⲩ ⲉⲓⲥ ϭⲉ ⲧⲉⲛⲟⲩ ϩⲱⲱ ⲛ ⲧⲛ̅ ⲟⲩⲉϣⲥ̅ ⲡⲉⲛ ϩⲏⲧ̅ ⲉⲃⲟⲗ ϩⲙ̅ ⲡ ⲧⲃ̅ⲃⲟ̅ · ⲁⲩⲱ ⲛ̅ ⲧⲛ̅ ⲉⲓ̈ⲛⲉ ⲉϩⲟⲩⲛ ⲙ̅ ⲡ ϣⲁϫⲉ ⲙ̅ ⲡ ⲛⲟⲩⲧⲉ · ⲛ̅ ⲧⲛ̅ ⲕⲁⲁ ϥ ⲛⲁ ⲛ · ⲛ̅ ⲧ ⲛ̅ⲟϫ ϥ̅ ⲉ ⲡ ⲉⲥⲏⲧ̅ ⲉ ϩⲉⲛ ⲕⲁⲍⲟⲫⲩⲗⲁⲕⲓⲟⲛ · ⲙ̅ ⲯⲩⲭⲓⲕⲟⲛ · ⲉ ⲧⲣⲉ ⲛ ϯ ⲛⲏ ⲧⲛ̅ ⲙ̅ ⲡ ⲉⲧ ⲁⲣⲟ ⲛ · Ϯ ⲉⲓ̈ⲣⲉ ⲅⲁⲣ ⲙ̅ ⲡ ⲙⲉⲉⲩⲉ ϫⲉ ⲁ ⲓ̈ ⲉⲣⲏⲧ ⲛⲏ ⲧⲛ̅ ⲛ̅ ⲥⲁϥ · ⲉ ⲕⲩⲣⲩⲥⲥⲉ ⲛ ⲧ̅ ⲙⲛⲧ̅ ϫⲱⲱⲣⲉ ⲛ ⲧ̅ ⲥⲟⲫⲣⲟⲥⲩⲛⲏ ⲛ̅ ⲥⲟⲩⲥⲁⲛⲛⲁ · ⲧⲁⲣⲉ ⲛⲁⲓ̈ ϣⲱⲡⲉ ⲛ̅ ϩⲏⲩ ⲛ̅ ϩⲁϩ · ⲛ̅ ⲑ ⲉ ⲛ̅ ⲧⲁ ⲡ ⲁⲅⲱⲛ ⲛ ⲓ̈ⲱⲥⲏⲫ ϩⲛ̅ ⲧⲉϥ ⲙⲛ̅ⲧ ϩⲁⲕ ⲙⲛ̅ ⲧⲉϥ ϭⲓⲛ ⲙⲓϣⲉ ⲱ̅ⲫⲉⲗⲉⲓ ⲛ̅ ϩⲁϩ · Ⲙⲁⲣⲉ ⲥ ⲁⲅⲱⲛⲓⲍⲉ ϭⲉ ⲧⲉⲛⲟⲩ ⲛ̅ϭⲓ ⲥⲟⲩⲥⲁⲛⲛⲁ̅ ϩⲱⲱ ⲥ ϩⲙ̅ ⲡⲉ ⲑⲉⲁⲧⲣⲟⲛ ⲉⲧ ⲙⲉϩ ⲙ̅ ⲙⲏⲏϣⲉ · ⲙⲁⲣⲉ ⲥ ⲁⲅⲱ ⲛⲓⲍⲉ ϩⲙ̅ ⲡ ⲙⲁ̅ ⲉⲧⲉⲣⲉ ⲡ ⲛⲟⲩⲧⲉ ⲙⲛ̅ ⲛ̅ ⲁⲅⲅⲉⲗⲟⲥ ⲁⲩⲱ ⲛ̅ ϩⲟⲟⲩⲧ ⲙⲛ̅ ⲛⲉ ϩⲓⲟⲙⲉ ⲛⲁ ⲩ ⲉⲣⲟ ⲥ ⲛ̅ϩⲏⲧ ϥ̅ · ⲧⲁⲣⲉ ⲥ ⲧⲥⲁⲃⲉ ⲛ̅ ϣⲉⲉⲣⲉ ϣⲏⲙ ⲉ ⲕⲁⲧⲁⲫⲣⲟⲛⲉⲓ ⲙ̅ ⲡ ⲙⲟⲩ ⲉⲧⲃⲉ ⲧ ⲙⲛ̅ⲧ ϩⲁⲕ̅ · Ⲥⲟⲩⲥⲁⲛⲛⲁ ⲧⲉⲓ ⲙⲁⲅⲁⲣⲓⲧⲏⲥ ⲉ ⲛⲉⲩ ⲉⲩⲅⲉⲛⲏⲥ ⲧⲉ ϩⲙ̅ ⲡⲉⲥ ⲅⲉⲛⲟⲥ · ⲉ ⲛⲉ ⲥⲉϩⲣⲁ ⲥ ϩⲙ̅ ⲡⲉⲥ ϩⲟ̅ · ⲉ ⲥ ⲟⲧⲡ̅ ⲉϩⲟⲩⲛ ⲉ ⲡⲉⲥ ⲕⲟⲓⲧⲱⲛ ϫⲓⲛ ⲛ̅ ⲧⲉⲥ ⲙⲛⲧ̅ ⲕⲟⲩⲓ̈ · ⲉ ⲁ ⲥ ⲁⲓ̈ⲁⲓ̈ ϩⲛ̅ ⲟⲩ ⲃⲓⲟⲥ ⲛ̅ ⲥⲩⲙⲛⲟⲥ · ⲛ̅ⲧⲉⲣⲉ ϥ ϯ ϩⲧⲏ ϥ ⲇⲉ ⲛ̅ϭⲓ ⲡ ⲥⲁⲧⲁ ⲛⲁⲥ ⲉ ⲧⲉⲥ ⲙⲛⲧ̅ ⲃⲣ̅ⲣⲉ · ⲁ ⲥ ⲧⲁⲁ ⲥ ⲉ ⲡ ϩⲱⲧⲣ̅ ⲙ̅ ⲡ ⲕⲁⲙⲙⲟⲥ ⲕⲁⲧⲁ ⲡ ⲛⲟⲙⲟⲥ · Ⲁⲩⲱ ⲛⲉ ⲥ ϩⲁⲣⲉϩ ⲉ ⲡ ⲙⲁ̅ ⲛ ⲛ̅ⲕⲟⲧⲕ̅ ⲙ̅ ⲡⲉⲥ ϩⲁⲓ̈ ⲙⲛ̅ ⲡ ⲇⲓⲕⲁⲓⲱⲙⲁ ⲙ̅ ⲡⲉⲥ ⲅⲁⲙⲙⲟⲥ ⲁϫⲛ̅ ⲧⲁⲕⲟ ϥ · ⲙ̅ⲡⲉ ⲛⲉⲥ ⲃⲁⲗ ϣⲱⲡⲉ ϩⲛ̅ ⲟⲩ ϫⲏⲣ ⲉⲛⲉϩ · ⲉ ⲧⲣⲉ ⲥ ⲙⲉϣⲧ ⲡ ⲥⲁ ⲛ ⲟⲩ ϣⲏⲣⲉ ϣⲏⲙ ⲛ̅ ϣⲙ̅ⲙⲟ · ⲟⲩⲇⲉ ⲙ̅ⲡ ⲥ ⲕⲁ ⲛⲉⲥ ⲙⲁⲁϫⲉ ⲉⲛⲉϩ ⲉ ⲥⲱⲧⲙ̅ ⲉ ⲧ ⲟⲩⲗ̅ⲗⲉ ⲛ ⲛ ϫⲱ̅ ⲉⲧ ⲥⲟⲟ ϥ · ⲟⲩⲇⲉ ⲙ̅ⲡ ⲥ̅ ⲕⲁ ⲛⲉⲥ ϭⲃ̅ϣⲁ ⲉ ϩⲩⲇⲁⲛⲉ ⲛ̅ⲥⲁ ⲡⲉⲥ ϯ ⲛⲟⲩϥⲉ ⲛ ⲛ̅ ϩⲟⲓ̈ⲧⲉ ⲉⲧ ⲟⲩ ⲕⲁⲡⲛⲓⲍⲉ ⲙ̅ⲙⲟ ⲟⲩ · Ϩⲁⲡⲗⲱⲥ ⲛⲉ ⲙⲉ ⲥ ⲥⲩⲛⲭⲱⲣⲉⲓ ⲛ̅ ⲗⲁⲁⲩ ⲛ̅ ⲛⲉⲥ ⲁⲓⲥ ⲑⲏⲥⲓⲥ ⲉ ⲧⲣⲉ ⲩ ⲃⲱϣ ϫⲉⲕⲁⲥ ⲉⲛⲉ ⲧ ⲙⲛ̅ⲧ ϩⲁⲕ ⲉⲧ ⲟⲩ ϩⲁⲣⲉⲥ ⲉⲣⲟ ⲥ ϩⲙ̅ ⲡⲉⲥ ϩⲏⲧ ⲧⲁⲕⲟ̅ ⲛ̅ ⲧⲉⲥ ⲯⲩⲭⲏ ⲛ ⲥ̅ ⲥⲗⲁⲁⲧⲉ ⲉ ⲡ ⲉⲥⲏⲧ̅ ⲉ ⲩ ϩⲩⲇⲟⲛⲏ ⲛ̅ ϣⲗⲟϥ ϩⲓⲧⲛ̅ ⲙ̅ ⲙⲟⲟⲗⲉ ⲛ̅ ⲧ ⲁⲡⲁⲧⲏ · Ⲕⲁⲓ ⲅⲁⲣ ⲡⲉ ϩⲟⲩⲟ̅ ⲛ ⲛ̅ ⲛⲟⲃⲉ ϣⲁ ⲩ ϣⲱⲡⲉ ⲛ̅ ⲧⲉ ⲯⲩⲭⲏ ⲉⲃⲟⲗ ϩⲓⲧⲛ̅ ⲛ ⲁⲓ[ⲥ]ⲑⲏⲥⲓⲥ · ⲉⲡⲉⲓⲇⲏ̅ ⲉⲣⲉ ⲧⲉ ⲯⲩⲭⲏ ϣⲟⲟⲡ ϩⲙ̅ ⲡ ϩⲏⲧ̅ ⲛ̅ ⲑ ⲉ ⲛ̅ ⲟⲩ ⲡⲁⲣⲑⲉⲛⲟⲥ ⲉ ⲥϭⲣⲁϩⲧ̅ ϩⲙ̅ ⲡⲉⲥ ⲕⲟⲓⲧⲱⲛ · ⲉⲣⲉ ⲧ ϯⲉ ⲛ ⲁⲓ̈ⲥⲑⲏⲥⲓⲥ ⲟ̅ ⲛⲁ ⲥ ⲛ̅ ϩⲙ̅ϩⲁⲗ · ⲛ ⲁⲓⲥⲑⲏⲥⲓⲥ ⲇⲉ ⲛⲉ ⲡ ⲃⲁⲗ ⲉⲧⲉ ⲡ ⲛⲁⲩ ⲉⲃⲟⲗ ⲡⲉ · ⲙⲛ̅ ⲡ ⲥⲱⲧⲙ̅ ⲙⲛ̅ ⲡ ϣⲱⲗⲙ̅ ⲙⲛ̅ ⲡ ϫⲓ ϯⲡⲉ · ⲙⲛ̅ ⲡ ϭⲙ̅ϭⲟⲙ ⲉⲣϣⲁⲛ ⲧⲙ̅ ⲗⲁⲁⲩ ϭⲉ ⲛ ⲁⲓⲥⲑⲏⲥⲓⲥ ⲡⲗⲁⲛⲁ · ⲏ̅ ⲛ̅ ⲥⲉ ⲧⲁⲕⲟ̅ · ϣⲁⲣⲉ ⲧⲉ ⲯⲩⲭⲏ ϭⲱ̅ ϩⲁⲣⲓ ϩⲁⲣⲟ ⲥ ⲉ ⲥ ⲟⲩⲟϫ ⲉ ϯ ⲟⲥⲉ · Ⲉⲥϣⲁⲛ ϣⲱⲡⲉ ⲇⲉ ⲉ ⲧⲣⲉ ⲡ ⲃⲁⲗ ⲣⲓⲕⲉ ⲛ̅ⲥⲁ ⲡ ⲥⲁ ⲛ̅ ⲟⲩ ϣⲏⲣⲉ ϣⲏⲙ ⲁⲩⲱ ⲛ ϥ̅ ⲃⲉⲉⲃⲉⲉ ⲧ ⲡⲉ̅ ⲛ̅ϭⲓ ⲡ ϩⲟⲉⲓⲙ ⲛ̅ ⲧ ⲉⲡⲏⲑⲩⲙⲓⲁ · ϣⲁⲣⲉ ⲑⲁⲧⲏⲩ ⲛ̅ ⲑ ⲏⲇⲟⲛⲏ ⲣⲁϩⲧ ⲥ̅ ⲛ̅ ⲧⲉ ⲩⲛⲟⲩ · ⲁⲩⲱ ϣⲁ ⲥ ⲡⲱϣⲥ̅ ⲉⲃⲟⲗ ⲛ ⲧ̅ ⲙⲛⲧ̅ ϩⲁⲕ · ⲛ ⲥ̅ ⲃⲱⲕ ⲛ̅ ⲧ ⲙ̅ⲧⲱ̅ ϩⲙ̅ ⲡ ⲛⲟⲃⲉ · ⲁⲩⲱ ϣⲁ ⲥ ⲃⲱⲕ ϩⲙ̅ ⲡ ϩⲁⲥⲉⲓ̈ⲉ ⲉⲛⲧ ⲁ ⲇⲁⲩⲉⲓⲇ ⲃⲱⲕ ⲛ̅ϩⲏⲧ ϥ̅ · ⲡⲁⲓ̈ ⲗⲟⲓⲡⲟⲛ ⲉ ⲛ ⲧ ⲁ ϥ ⲱϣ ⲉⲃⲟⲗ ⲉⲧⲃⲏⲏⲧ ϥ̅ ϫⲉ ⲁ ⲓ̈ ⲉⲓ̈ ⲉ ⲛ ⲉⲧ ϣⲏⲕ ⲛ̅ⲑⲁⲗⲁⲥⲥⲁ ⲟⲩ ϩⲁ ⲧⲏⲩ ⲧ ⲉⲛⲧ ⲁ ⲥ ⲟⲙⲥ ⲧ̅ · ϩⲟⲙⲟⲓⲱⲥ ⲟⲛ ⲉⲣϣⲁⲛ ⲡ ⲥⲱⲧⲙ̅ ϣⲱⲡ̅ ⲉⲣⲟ ϥ ⲛ̅ ⲧⲉ ⲥⲙⲏ ⲉⲧ ⲛⲟⲧⲙ̅ ⲙⲛ̅ ⲧ ⲁⲡⲁⲧⲏ̅ ⲛ ⲛ̅ ϫⲱ̅ ⲉⲧ ⲥⲟⲟ ϥ ⲉⲧ ⲙ̅ⲙⲁⲩ · ⲛ̅ⲧⲉ ⲡ ϩⲏⲧ̅ ⲣⲓⲕⲉ ⲛ̅ⲥⲱ ⲟⲩ · ϣⲁ ⲩ ⲥⲱⲕ ⲙ̅ⲙⲟ ϥ ⲉ ⲡ ⲉⲥⲏⲧ̅ ⲉ ⲡⲉⲩ ⲧⲁⲕⲟ̅ · Ⲡⲁⲗⲓⲛ ⲟⲛ ⲉⲣϣⲁⲛ ⲡ ϫⲓ ϯⲡⲉ ⲧⲁⲁ ϥ ⲉ ⲩ ⲁϣⲏ̅ ⲛ̅ϭⲓ ⲛ ⲟⲩⲱⲙ · ⲙⲛ̅ ⲟⲩ ⲏⲣⲡ̅ ⲉ ϥ ⲟϣ ϣⲁ ϥ ⲥⲉⲕ ⲧⲉ ⲯⲩⲭⲏ ⲉ ⲡ ⲉⲥⲏⲧ̅ ⲉ ⲩ ϩⲧⲟⲙⲧⲙ̅ ⲙⲛ̅ ⲟⲩ ϯϩⲉ · ⲁⲗⲗⲁ ⲡ ϣⲱⲗⲙ̅ ⲟⲛ ⲉϥϣⲁⲛ ϩⲩⲇⲁⲛⲉ ⲛ̅ⲥⲁ ⲡⲉ ⲥⲧⲟⲓ̈ ⲉⲧ ⲛⲁⲛⲟⲩ ϥ ⲛ ⲛ̅ ⲥⲟϭⲛ ⲙⲛ̅ ⲛ̅ ·ϣⲟⲩϩⲏⲛⲉ ϣⲁ ϥ ϣⲱⲡⲉ ϩⲛ̅ ⲟⲩ ⲁⲡⲁⲧⲏ̅ · Ⲁⲩⲱ ϣⲁ ϥ ⲙⲉⲣ ⲧⲉ ⲯⲩⲭⲏ ⲉϩⲟⲩⲛ ⲉ ⲧ ⲁⲡⲁⲧⲏ̅ ⲉⲧ ⲙ̅ⲙⲁⲩ ⲛⲙ̅ⲙⲁ ϥ · Ⲉⲣϣⲁⲛ ⲧⲉ ⲯⲩⲭⲏ ϭⲉ ⲛ̅ ϩⲁⲕ ϣⲱⲡⲉ ϩⲛ̅ ⲛⲁⲓ̈ ϣⲁ ⲥ ⲣ̅ ⲑ ⲉ ⲛ̅ ⲟⲩ ⲡⲁⲣⲑⲉⲛⲟⲥ ⲉ ⲁ ⲩ ⲡⲁⲣⲁⲇⲓⲇⲟⲩ ⲙ̅ⲙⲟ ⲥ ⲉⲃⲟⲗ ϩⲓⲧⲟⲟⲧ ⲟⲩ ⲛ̅ ⲛⲉⲥ ϩⲙ̅ϩⲁⲗ ⲁⲩⲱ ⲉ ⲁ ⲥ ⲥⲗⲁⲁⲧⲉ ⲉ ⲡ ⲉⲥⲏⲧ̅ ⲉ ⲡ ⲛⲟⲃⲉ ⲙⲛ̅ ⲧ ⲙⲛ̅ⲧ ⲁⲧ ⲁⲙⲁϩⲧⲉ · Ⲕⲁⲓ ⲅⲁⲣ ⲉⲣϣⲁⲛ ⲧ ⲙⲛ̅ⲧ ⲁⲧ ⲁⲙⲁϩⲧⲉ ϩⲟϣⲥ̅ ⲉϩⲟⲩⲛ ⲉ ⲧⲉ ⲯⲩⲭⲏ ϣⲁ ⲥ ⲣ̅ ⲡⲉ ⲥⲙⲟⲧ̅ ⲛ ⲟⲩ ⲣⲉϥ ϫⲓⲟⲩⲉ ⲁⲩⲱ ϣⲁ ⲥ ⲃⲱⲕ ⲉϩⲟⲩⲛ ⲉ ⲛ ⲧⲁⲙⲓⲟⲛ ⲙ̅ ⲡ ϩⲏⲧ̅ ⲛ ⲥ̅ ⲁⲁ ϥ ⲛ ⲉⲣⲏⲙⲟⲥ · ⲁⲩⲱ ⲛ ⲥ̅ ⲕⲁⲁ ϥ ⲕⲁ ϩⲏⲩ ⲛ ⲧ̅ ⲙⲛⲧ̅ ϩⲁⲕ · ⲛⲉⲣⲉ ⲧⲉⲓ ⲙⲁⲅⲁⲣⲓⲁ ϭⲉ ⲛ̅ ⲥϩⲓⲙⲉ ⲉⲧⲉ ⲥⲟⲩⲥⲁⲛⲛⲁ ⲧⲉ · ⲉ ⲁ ⲥ ⲁⲥⲫⲁⲗⲓⲍⲉ ⲛ̅ ⲛⲉⲥ ⲃⲁⲗ ⲙⲛ̅ ⲛⲉⲥ ϭⲓϫ ⲙⲛ̅ ⲛⲉⲥ ⲟⲩⲉ ⲣⲏⲧⲉ · ⲙⲛ̅ ⲡⲉⲥ ⲗⲁⲥ ⲙⲛ̅ ⲛⲉⲥ ϭⲃ̅ϣⲁ̅ · ⲙⲛ̅ ⲡⲉ ⲥⲭⲏⲙⲁ ⲧⲏⲣ ϥ̅ ⲛ̅ ⲛⲉⲥ ⲁⲓⲥⲑⲏⲥⲓⲥ · ⲁⲩⲱ ⲛ ⲉ ⲥ ϣⲟⲟⲡ̅ ⲛⲁⲙⲉ ⲕⲁⲧⲁ ⲡ̅ ϣⲁϫⲉ ⲙ̅ ⲡ ⲥⲟⲫⲟⲥ ⲛ̅ ⲑ ⲉ ⲛ ⲟⲩ ⲕⲏⲡⲟⲥ ⲉ ϥ ϣⲟⲧⲙ̅ ⲙⲛ̅ ⲟⲩ ⲡⲏⲅⲏ ⲉ ⲥ ⲧⲟⲟⲃⲉ ϫⲉ ⲉⲛⲉ ⲗⲁⲁⲩ ⲥⲩⲗⲁ ⲙ̅ⲙⲟ ⲥ · ⲁⲩⲱ ⲉ ⲧⲁⲕⲉ ⲡ ⲙⲁ̅ ⲛ̅ ⲟⲩⲱϩ ⲛ ⲛ̅ ϣⲟⲩϩⲏⲛⲉ ⲙⲛ̅ ⲧ ⲙⲛⲧ̅ ϩⲁⲕ ⲁⲩⲱ ⲉ ⲥⲱϥ ⲧ̅ ⲉⲃⲟⲗ ⲙ̅ ⲡ ⲙⲁ̅ ⲉⲧ ⲙ̅ⲙⲁⲩ ⲙ̅ ⲡ ⲥⲁ ⲛ ⲧ̅ ⲡⲏⲅⲏ ⲛ ⲧ̅ ⲥⲟⲫⲣⲟⲥⲩⲛⲏ · Ⲧⲁⲓ̈ ϭⲉ ⲁ ⲩ ⲉⲡⲏⲑⲩⲙⲉⲓ̈ ⲉⲣⲟ ⲥ ⲛ̅ϭⲓ ⲡⲉ ⲡⲣⲉⲥⲃⲏⲧⲉⲣⲟⲥ ⲥⲛⲁⲩ ⲛⲁ ⲓ̈ ⲉⲧ ⲟⲩ ⲙⲉⲉⲩⲉ ⲉⲣⲟ ⲟⲩ ϫⲉ ⲛ̅ⲧⲟⲟⲩ ⲉⲧ ϥ̅ ϩⲙ̅ⲙⲉ ⲙ̅ ⲡ ⲗⲁⲟⲥ · ⲁⲩⲱ ⲛⲁⲓ̈ ⲛⲉ ⲩ ϣⲟⲟⲡ̅ ϩⲙ̅ ⲡ ⲣⲱⲕϩ̅ ⲛ̅ ⲧⲉⲩ ⲉⲡⲏⲑⲩⲙⲓⲁ̅ ⲁ ⲩ ϣⲓⲡⲉ ⲧⲁⲙⲉ ⲛⲉⲩ ⲉⲣⲏⲩ ⲉ ⲡ ⲣⲱⲕϩ̅ ⲉⲧ ϫⲉⲣⲟ̅ ϩⲙ̅ ⲡⲉⲩ ϩⲏⲧ̅ : Ⲁ ⲥ ϣⲱⲡⲉ ⲛ ⲟⲩ ϩⲟⲟⲩ ⲉ ⲧⲣⲉ ⲡ ⲟⲩⲁ̅ ⲡ ⲟⲩⲁ̅ ⲙ̅ⲙⲟ ⲟⲩ ⲃⲱⲕ ϩⲛ̅ ⲟⲩ ϩⲱⲡ̅ ⲛ̅ ⲥⲉ ϯ ϩⲧⲏ ⲩ ⲉ ⲥⲟⲩⲥⲁⲛⲛⲁ̅ · ⲁⲩⲱ ⲁ ⲩ ϩⲉ ⲉ ⲛⲉⲩ ⲉⲣⲏⲩ · ⲛ̅ⲧⲉⲣ ⲟⲩϫⲛ ⲉ ⲛⲉⲩ ⲉⲣⲏⲩ ⲁ ⲩ ϩⲟ ⲙⲟⲗⲟⲅⲉⲓ ⲛ̅ ⲛⲉⲩ ⲉⲣⲏⲩ ⲙ̅ ⲡ ϩⲱⲃ · ⲧⲟⲧⲉ ⲁ ⲩ ⲥⲙⲛ̅ ⲧⲟⲟⲧ ⲟⲩ ⲙⲛ̅ ⲛⲉⲩ ⲉⲣⲏⲩ ⲉϫⲱ ⲕ ⲉⲃⲟⲗ ⲛ ⲧ ⲡⲣⲁ ⲝⲓⲥ ⲙ̅ ⲡ ⲛⲟⲃⲉ · ⲁⲩⲱ ⲧ ⲕⲟⲓⲛⲱⲛⲓⲁ ⲛ ⲧ̅ ⲕⲁⲕⲓⲁ · ⲛⲉ ⲩ ⲡⲁⲣⲁⲧⲏⲣⲉⲓ ⲉ ⲩ ⲟⲩⲟⲉⲓϣ ϫⲉ ⲉ ⲩ ⲛⲁ ϩⲉ ⲉⲣⲟ ⲥ ⲙⲁⲩⲁⲁ ⲥ · Ⲁ ⲥ ϣⲱⲡⲉ ⲇⲉ ⲛ̅ ⲟⲩ ϩⲟⲟⲩ ⲉ ⲧⲣⲉ ⲥⲟⲩⲥⲁⲛⲛⲁ ⲃⲱⲕ ⲉϩⲟⲩⲛ ⲉ ⲡ ⲕⲏⲡⲟⲥ ⲙ̅ ⲡⲉⲥ ϩⲁⲓ̈ ⲉ ⲧⲣⲉ ⲥ ϫⲱⲕⲙ̅ ⲙ̅ⲙⲁⲩ ⲕⲁⲧⲁ ⲧⲉⲥ ⲥⲩⲛⲏⲑⲓⲁ ⲙ̅ ⲡ ⲛⲁⲩ ⲙ̅ ⲡ ⲕⲁⲩⲙⲁ · ⲁⲩⲱ ⲁ ⲥ ϫⲟⲟⲩ ⲉⲃⲟⲗ ⲛ̅ ⲛⲉⲥ ϩⲙ̅ϩⲁⲗ ⲉ ⲧⲣⲉ ⲩ ⲉⲓ̈ⲛⲉ ⲛⲁ ⲥ ⲛ ⲟⲩ ϩⲟⲥⲙ̅ ⲙⲛ̅ ⲟⲩ ⲁⲛϫⲓⲣ · Ⲁ ⲛⲉ ⲡⲣⲉⲥⲃⲏⲧⲉⲣⲟⲥ ⲡⲱⲧ̅ ⲉϩⲣⲁⲓ̈ ⲉϫⲱ ⲥ · ϩⲛ̅ ⲟⲩ ϣⲥ̅ⲛⲉ ⲛ̅ ⲑ ⲉ ⲛ̅ ϩⲉⲛ ⲟⲩⲱⲛϣ̅ ⲉϫⲛ̅ ⲟⲩ ϩⲓⲁⲓⲃⲉ ⲛ ⲉⲥⲟⲟⲩ · ⲁ ⲩ ⲁⲙⲁϩⲧⲉ ⲙ̅ⲙⲟ ⲥ ⲉ ⲩ ⲟⲩⲱϣ ⲉ ⲉⲓ̈ⲣⲉ ⲛⲙ̅ⲙⲁ ⲥ ⲙ̅ ⲡ ϩⲱⲃ ⲉⲧ ⲥⲟⲟ ϥ ⲛ̅ ⲧⲉⲩ ⲉⲡⲏⲑⲩⲙⲓⲁ · ⲛⲉⲣⲉ ⲥⲟⲩⲥⲁⲛⲛⲁ̅ ⲇⲉ ϩⲛ̅ ⲧ ⲙⲏⲏⲧⲉ ⲙ̅ ⲡⲉ ⲡⲣⲉⲥⲃⲏⲧⲉⲣⲟⲥ ⲥⲛⲁⲩ · ⲛⲁⲓ ⲉⲧ ϩⲟⲟⲩ ⲛ̅ ϩⲟⲩⲟ̅ ⲉ ⲛ ⲙⲟⲩⲓ̈ ⲉⲛⲧ ⲁ ⲇⲁⲛⲓⲏⲗ ϣⲱⲡⲉ ϩⲛ̅ ⲧⲉⲩ ⲙⲏⲏⲧⲉ · Ⲛⲉ ⲙⲛ̅ ϩⲙ̅ϩⲁⲗ ⲇⲉ ϩⲁⲧⲏ ⲥ ⲟⲩⲇⲉ ⲣⲙ̅ ⲣⲁⲩⲏ̅ · ⲟⲩⲇⲉ ⲣⲙ̅ⲛ̅ ⲥⲟⲟⲩⲛ ⲟⲩⲇⲉ ϣⲉⲉⲣⲉ ϣⲏⲙ · ⲛⲉ ⲙⲛ̅ ⲡ ⲉⲧ ⲛⲁ ⲃⲟⲏⲑⲉⲓ ⲉⲣⲟ ⲥ ⲉ ⲁ ⲗⲁⲁⲩ ⲛ̅ ⲥⲁ · ⲉⲙⲏⲧⲧⲉⲓ ⲉ ⲡ ⲛⲟⲩⲧⲉ ⲙⲁⲩⲁⲁ ϥ ⲡⲁⲓ̈ ⲉⲧ ϭⲱϣⲧ̅ ⲉϫⲱ ⲥ · ⲉⲃⲟⲗ ϩⲛ̅ ⲧ ⲡⲉ · Ⲉ ⲛⲉ ⲩ ⲛ̅ ϣ ϭⲟⲙ ⲙⲉⲛ ⲙ̅ ⲡ ⲛⲟⲩⲧⲉ ⲡⲉ ⲉ ⲕⲱⲗⲩ ⲙ̅ⲙⲟ ⲟⲩ ⲡⲉ · ⲁⲗⲗⲁ ⲁ ϥ ⲥⲩⲛⲭⲱⲣⲉⲓ ⲛⲁ ⲩ ⲉ ⲧⲣⲉ ⲡ ⲁⲅⲱⲛ ⲥⲩⲛϩⲓⲥⲧⲁ · ϫⲉⲕⲁⲥ ⲉ ⲩ ⲛⲁ ϭⲱⲗⲡ̅ ⲉⲃⲟⲗ ⲛ̅ϭⲓ ⲛⲉⲩ ϣⲟϫⲛⲉ ⲉⲑ ⲏⲡ · ϫⲉ ⲉⲣⲉ ⲧ ⲙⲛⲧ̅ ϩⲁⲕ ⲛ̅ ⲥⲟⲩ ⲥⲁⲛⲛⲁ ⲛⲁ ϭⲱⲗⲡ̅ ⲉⲃⲟⲗ ⲛ̅ ⲧ ⲙⲛ̅ⲧ ⲁⲧ ⲁⲙⲁϩⲧⲉ ⲛ̅ ⲛⲉ ⲡⲣⲉⲥⲃⲏⲧⲉⲣⲟⲥ ⲁⲩⲱ ⲛ̅ ⲧⲉⲓ̈ ϩⲉ̅ ⲛ̅ ⲧⲉ ⲛⲉ ϩⲓⲟⲙⲉ ϩⲉ ⲉⲩⲙⲁ̅ ⲛ̅ ϫⲓ ⲥⲃⲱ̅ ⲉ ⲛⲁⲛⲟⲩ ϥ ⲉⲃⲟⲗ ϩⲓⲧⲛ̅ ⲧ ⲙⲛⲧ̅ ϫⲱⲱⲣⲉ ⲛ̅ ⲥⲟⲩⲥⲁⲛⲛⲁ̅ · Ⲛⲉⲣⲉ ⲟⲩ ⲛⲟϭ ϭⲉ ⲙ̅ ⲙⲓϣⲉ ⲡⲟⲣϣ ⲉⲃⲟⲗ ⲙⲛ̅ ⲟⲩ ⲛⲟϭ ⲛ ⲁⲅⲱⲛ · ⲁⲩⲱ ⲛⲉⲣⲉ ⲟⲩ ϩⲱⲃ ⲉ ϥ ϩⲟⲣϣ̅ ϩⲓϫⲛ̅ ⲥⲟⲩ ⲥⲁⲛⲛⲁ̅ ⲛ̅ ϩⲟⲩⲉ ⲉ ⲓ̈ⲱⲥⲏⲫ · ⲓ̈ⲱⲥⲏⲫ ⲙⲉⲛ ⲅⲁⲣ ⲟⲩ ϩⲟⲟⲩⲧ ⲡⲉ ⲉ ϥ ⲙⲓϣⲉ ⲙⲛ̅ ⲟⲩ ⲥϩⲓⲙⲉ ⲙⲁⲩⲁⲁ ⲥ · Ⲧⲁⲓ̈ ⲇⲉ ⲟⲩ ⲥϩⲓⲙⲉ ⲧⲉ ⲉ ⲥ ⲙⲓϣⲉ ⲟⲩⲃⲉ ϩⲟⲟⲩⲧ̅ ⲥⲛⲁⲩ · ⲉ ⲩ ϭⲙ̅ϭⲟⲙ ϩⲙ̅ ⲡⲉⲩ ϩⲱⲃ · ⲁⲩⲱ ⲧⲉ ϣⲡⲏⲣⲉ ⲧⲉ ϫⲉ ⲉ ⲛⲉ ⲥ ⲙⲓϣⲉ ⲟⲩⲃⲉ ⲛⲁⲓ̈ · ϩⲛ̅ ⲟⲩ ⲡⲁⲣⲁⲇⲓⲥⲟⲥ ⲡ ⲙⲁ̅ ⲉⲛⲧ ⲁ ⲡ ϩⲟϥ ϭⲙ̅ϭⲟⲙ ⲉ ⲁⲡⲁⲧⲁ ⲛ ⲉⲩϩⲁ̅ ⲛ̅ϩⲏⲧ ϥ̅ · ⲛⲉⲩ ⲛⲟϭ ⲡⲉ ⲡⲉⲓ ⲑⲉⲁⲧⲣⲟⲛ ⲁⲩⲱ ⲛⲉ ϥ ⲛⲟⲧⲙ̅ ⲛⲉⲩ ⲛⲟϭ ⲙⲉⲛ ⲡⲉ ⲉⲃⲟⲗ ϫⲉ ϩⲉⲛ ⲡⲣⲉⲥⲃⲏⲧⲉⲣⲟⲥ ⲛⲉ ⲉ ⲩ ϫⲱ ⲙ̅ⲙⲟ ⲥ ϫⲉ ⲉ ⲩ ⲟ̅ ⲛ̅ ⲛⲟϭ ⲙ̅ ⲡ ⲗⲁⲟⲥ ⲛ ⲉⲧ ⲙⲓϣⲉ ϩⲙ̅ ⲡⲉⲓ ⲁⲕⲱⲛ · Ⲛⲉ ϥ ⲛⲟⲧⲙ̅ ⲇⲉ ⲟⲛ ⲡⲉ ⲉⲧⲃⲉ ⲧ ⲙⲛ̅ⲧ ϩⲁⲕ ⲛ ⲟⲩ ⲥϩⲓ ⲙⲉ ⲛ̅ ϭⲱⲃ · ⲉⲛⲧ ⲁ ⲥ ϭⲙ̅ϭⲟⲙ ⲉ ϯ ⲟⲩⲃⲉ ⲛⲉⲓ̈ ⲛⲟϭ · ⲛ̅ⲧ ⲉⲣⲉ ⲛⲁⲓ̈ ϭⲉ ⲥⲃ̅ⲧⲱⲧ ⲟⲩ ⲉ ⲙⲓϣⲉ ϩⲓ ⲟⲩ ⲥⲟⲡ̅ · Ⲁ ⲙ ⲡⲏⲩⲉ ⲟⲩⲱⲛ̅ ⲁ ⲛ ⲥⲁⲗⲡⲓⲅⲝ̅ ⲱϣ ⲉⲃⲟⲗ · ⲁ ⲡ ⲁⲅⲱⲛ ϣⲱⲡⲉ ⲉ ϥ ⲥⲃ̅ⲧⲱⲧ̅ · ⲁⲩⲱ ⲁ ⲡ ⲁⲅⲱⲛⲟⲑⲉⲧⲏⲥ ⲙ̅ ⲙ̅ⲉ ϭⲱϣⲧ ⲉⲃⲟⲗ ϩⲛ̅ ⲧ ⲡⲉ · ⲉ ⲛ ⲉⲩ ⲑⲉⲱⲣⲉⲓ ⲡⲉ ⲛϭⲓ ⲡ ⲙⲏⲏϣⲉ ⲛ ⲛ̅ ⲁⲅⲅⲉⲗⲟⲥ ⲉⲃⲟⲗ ϩⲙ̅ ⲡ ϫⲓⲥⲉ · ⲛⲉⲣⲉ ⲡ ϩⲟϥ ⲉⲛⲉⲣⲅⲉⲓ ⲡⲉ ϩⲛ̅ ⲛⲉⲓ̈ ⲡⲁⲣⲁⲛⲟⲙⲟⲥ ⲙ̅ ⲡⲣⲉⲥⲃⲏ ⲧⲉⲣⲟⲥ ⲁⲩⲱ ⲉ ⲛⲉⲣⲉ ⲧ ⲡⲓⲥⲧⲓⲥ ϩⲱⲱ ⲥ ϭⲙ̅ϭⲟⲙ ϩⲛ̅ ⲧⲉⲓ̈ ⲥϩⲓⲙⲉ ⲛ̅ ϩⲁⲕ · Ⲁⲩⲱ ⲛⲉⲣⲉ ⲟⲩ ⲛⲟϭ ⲛ̅ ⲣⲟⲟⲩϣ ⲡⲉ ϩⲓ ⲧⲉⲩ ⲙⲏⲧⲉ ϩⲓ ⲟⲩ ⲥⲟⲡ̅ · ⲛⲉ ⲡⲣⲉⲥⲃⲏⲧⲉⲣⲟⲥ ⲙⲉⲛ ϫⲉ ⲉⲛⲉ ⲟⲩ ⲥϩⲓⲙⲉ ϭⲟⲧⲡ ⲟⲩ · ⲥⲟⲩⲥⲁⲛⲛⲁ ⲇⲉ ϩⲱⲱ ⲥ ϫⲉ ⲉ ⲛⲉ ⲥ ϩⲉ ⲉⲃⲟⲗ ϩⲛ̅ ⲧ ⲙⲛⲧ̅ ϩⲁⲕ · ⲁⲩⲱ ⲛ̅ ⲇⲁⲓⲙⲱⲛ ⲛⲉ ⲩ ⲥⲟⲃⲧⲉ ⲛⲉⲩ ⲟⲯⲱ ⲛⲓⲟⲛ ⲛ̅ ⲛⲉⲓ̈ ⲡⲁⲣⲁⲛⲟⲙⲟⲥ · ⲛ ⲁⲅⲅⲉⲗⲟⲥ ⲇⲉ ϩⲱ ⲟⲩ ⲛⲉ ⲩ ⲥⲟⲃⲧⲉ ⲛ̅ ⲛⲉⲩ ⲧⲁⲓ̈ⲟ̅ ⲛ̅ ⲥⲟⲩⲥⲁⲛⲛⲁ̅ ⲉⲃⲟⲗ ϩⲛ̅ ⲧ ⲡⲉ̅ · ⲁⲩⲱ ⲛⲉⲓ̈ ⲡⲁⲣⲁⲛⲟⲙⲟⲥ ⲙⲉⲛ ⲁ ⲩ ⲁⲙⲁϩⲧⲉ ⲙ̅ⲙⲟ ⲥ ⲁ ⲩ ⲙⲓϣⲉ ⲛⲙ̅ⲙⲁ ⲥ ϩⲙ̅ ⲡⲉⲩ ϣⲁϫⲉ ⲛ̅ ϣⲟⲣⲡ̅ ⲉ ⲩ ϫⲱ ⲙ̅ⲙⲟ ⲥ ϫⲉ ⲁⲛⲟⲛ ⲛⲉ ⲡⲣⲉⲥⲃⲏⲧⲉⲣⲟⲥ ⲙ̅ ⲡ ⲗⲁⲟⲥ · ⲁⲛⲟⲛ ⲁ ⲩ ⲡⲓⲥⲧⲉⲩⲉ ⲛⲁ ⲛ ⲙ̅ ⲡ ⲛⲟⲙⲟⲥ ⲙⲛ̅ ⲧ ⲉⲝⲟⲩⲥⲓⲁ · ⲉⲃⲱⲗ ⲁⲩⲱ ⲉ ⲙⲟⲩⲣ ⲛ̅ ϩⲱⲃ ⲛⲓⲙ · ⲙⲛ̅ ⲗⲁⲁⲩ ϭⲉ ⲙ̅ ⲡⲉⲓ̈ ⲙⲁ̅ ⲉ ϥ ⲛⲁⲩ ⲉⲣⲟ ⲛ · Ⲡⲓⲑⲉ ϭⲉ ⲛⲁ ⲛ ⲛ̅ⲧⲉ ϣⲱⲡⲉ ⲛⲙ̅ⲙⲁ ⲛ̅ · ⲧⲛ̅ ϣⲟⲟⲡ̅ ⲅⲁⲣ ϩⲛ̅ ⲧⲟⲩ ⲉⲡⲏⲑⲩⲙⲓⲁ · ⲉⲣϣⲁⲛ ⲧⲙ̅ ⲡⲓⲑⲉ ϭⲉ ⲛⲙ̅ⲙⲁ ⲛ ⲧⲛ̅ ⲛⲁ ⲣ̅ ⲙⲛⲧ̅ⲣⲉ ⲛ̅ ⲛⲟⲩϫ ⲉⲣⲟ̅ · ϫⲉ ⲉ ⲛⲉⲣⲉ ⲟⲩ ϣⲏⲣⲉ ϣⲏⲙ ϣⲟⲟⲡ ⲛⲙ̅ⲙⲉ · ⲁⲩⲱ ⲉⲧⲃⲉ ⲡⲁⲓ̈ ⲁⲣ ϫⲟⲟⲩ ⲉⲃⲟⲗ ⲛ ⲟⲩ ϩⲙ̅ϩⲁⲗ · Ⲁⲛⲁⲩ ϭⲉ ϫⲉ ⲁ ⲟⲩⲏⲣ̅ ϩⲱⲃ ⲉ ϥ ⲛⲁϣⲧ̅ ⲕⲱⲧⲉ ⲉ ⲥⲟⲩⲥⲁⲛⲛⲁ̅ ⲧⲉⲓ̈ ⲥϩⲓⲙⲉ ⲙⲁⲩⲁⲁ ⲥ · ⲟⲩ ⲙⲛⲧ̅ ⲣⲉϥ ϩⲓⲗⲁ̅ · ⲟⲩ ϩⲱⲃ ⲉ ϥ ⲥⲟⲟϥ · ⲟⲩ ⲁⲡⲓⲗⲏ̅ ⲉ ⲩ ⲁⲅⲓⲗⲉ ⲛⲁ ⲥ ⲙ̅ ⲡ ⲙⲟⲩ ⲟⲩ ⲕⲁⲧⲁⲕⲛⲱⲥⲏⲥ ⲉ ⲧⲣⲉ ⲡ ⲗⲁⲟⲥ ⲧⲏⲣ ϥ̅ ⲥⲱⲃⲉ ⲛ̅ⲥⲱ ⲥ · ⲟⲩ ⲙⲟⲥⲧⲉ ⲉ ⲧⲣⲉ ⲡⲉ ⲥϩⲁⲓ̈ ⲙⲉⲥⲧⲱ ⲥ ⲙⲛ̅ ⲛⲉⲥ ⲥⲩⲛⲅⲉⲛⲏⲥ · ⲟⲩ ϩⲏⲃⲉ ⲛ̅ⲧⲉ ⲛⲉⲥ ⲣⲙ̅ ⲣⲁⲩⲏ̅ ⲙⲛ̅ ⲛⲉⲥ ⲣⲙ̅ ⲛ ⲏⲓ̈ · Ϩⲁⲡⲁⲝ ϩⲁⲡⲗⲱⲥ ⲟⲩ ⲕⲁⲧⲏⲗⲩⲥⲓⲥ ⲙ̅ ⲡⲉⲥ ⲏⲓ̈ ⲧⲏⲣ ϥ̅ · ⲁⲗⲗⲁ ⲙ̅ⲡⲉ ⲗⲁⲁⲩ ϩⲛ̅ ⲛⲉⲓ ⲙⲟⲕⲙⲉⲕ ϭⲙ̅ϭⲟⲙ ⲉ ⲧⲉⲓ ⲥϩⲓⲙⲉ ⲛ̅ ϩⲁⲕ̅ · ⲛⲉⲣⲉ ⲧⲉⲥ ϩⲉⲗⲡⲓⲥ ⲅⲁⲣ ⲙⲛ̅ ⲡⲉⲥ ϩⲏⲧ̅ ⲧⲁϫⲣⲏⲩ ⲉϫⲙ̅ ⲡ ⲛⲟⲩⲧⲉ ⲛ ⲧ̅ ⲡⲉ̅ · Ⲁ ⲥ ⲁϣ ⲁϩⲟⲙ ⲇⲉ ⲛ̅ϭⲓ ⲥⲟⲩⲥⲁⲛⲛⲁ̅ · ⲁⲩⲱ ⲡⲉϫⲁ ⲥ ϫⲉ ϯ ϩⲏϣ ⲥⲁ̅ⲥⲁ̅ ⲛⲓⲙ · ⲉⲓ̈ϣⲁⲛ ⲣ̅ ⲡⲁⲓ̈ ⲅⲁⲣ ϯ ⲛⲁ ⲙⲟⲩ · ⲉⲓ̈ϣⲁⲛ ⲧⲙ̅ ⲁⲁ ϥ ⲇⲉ ϯ ⲛⲁ ⲣ̅ ⲃⲟⲗ ⲁⲛ ⲉ ⲛⲉⲧⲛ̅ ϭⲓϫ · ⲡⲗⲏⲛ ⲥ̅ ⲥⲟⲧⲡ̅ ⲛⲁ ⲓ̈ ⲉ ⲧⲙ̅ ⲉⲓ̈ⲣⲉ ⲙ̅ ⲡⲁⲓ̈ ⲉ ⲉⲓ̈ ⲉϩⲣⲁⲓ̈ ⲉ ⲛⲉ ⲧⲛ̅ ϭⲓϫ ⲛ̅ ϩⲟⲩⲉ ⲉ ⲣ̅ ⲛⲟⲃⲉ ⲙ̅ ⲡⲉ ⲙⲧⲟ̅ ⲉⲃⲟⲗ ⲙ̅ ⲡ ϫⲟⲉⲓⲥ : ⲟⲩⲟⲓ̅ ⲛⲁ ⲓ̈ ⲛⲁ ϣⲟⲟⲥ ⲉ ϯ ⲙⲉⲉⲩⲉ ⲉⲣⲟ ⲟⲩ ϫⲉ ⲥⲉ ⲙⲟⲟⲛⲉ ⲙ̅ⲙⲟ ⲓ̈ · ϯ ⲛⲁⲩ ⲉⲣⲟ ⲟⲩ ⲉⲩ ⲟ̅ ⲛ̅ ⲟⲩⲱ̅ⲛϣ̅ ⲙ̅ ⲡⲁ ⲕⲱⲧⲉ · Ⲙ̅ ⲙⲁ ⲙ̅ ⲙⲟⲟⲛⲉ ⲉ ϯ ⲙⲉⲉⲩⲉ ⲉⲣⲟ ⲟⲩ ⲉ ⲙⲉⲛⲉ ⲡ ϫⲟⲓ̈ ⲛ̅ ⲧⲁ ⲯⲩⲭⲏ ⲉⲣⲟ ⲟⲩ · ⲛⲁⲓ̈ ⲁ ⲓ̈ ϭⲛ̅ⲧ ⲟⲩ ⲉ ⲩ ⲱⲙⲥ̅ ⲙ̅ⲙⲟ ⲓ̈ ⲛ̅ ϩⲟⲩⲉ ⲉ ⲩ ⲭⲓⲙⲱⲛ ⲉ ϥ ⲛⲁϣⲧ̅ · ⲙ̅ⲡⲣ̅ ⲙⲉⲉⲩⲉ ϭⲉ ϫⲉ ϯ ⲛⲁ ⲣ̅ ϩⲟⲧⲉ ϩⲏⲧ ⲧⲏⲩⲧⲛ̅ ⲛ̅ ⲧⲁ ⲡⲓⲑⲉ ⲙ̅ⲙⲱ ⲧⲛ̅ · ⲛ̅ ⲧⲁ ϫⲱϩⲙ̅ ⲛ̅ ⲧⲁ ⲙⲛⲧ̅ ϩⲁⲕ · ϯ ⲛⲁ ϯ ϣⲓⲡⲉ ⲁⲛ ⲛ̅ ⲛⲁ ⲉⲓ̈ⲟⲧⲉ · Ϯ ⲛⲁ ⲥⲱϣⲁⲛ ⲛ̅ ⲧⲁ ⲙⲛⲧ̅ ⲉⲩⲅⲉⲛⲏⲥ · ϯ ⲛⲁ ϯⲗⲩⲡⲏ ⲁⲛ ⲙ̅ ⲡⲁ ϩⲁⲓ̈ · ϯ ⲛⲁ ⲃⲱⲗ ⲉⲃⲟⲗ ⲁⲛ ⲛ̅ ⲧ ⲙⲣ̅ⲣⲉ ⲙ̅ ⲡⲁ ϩⲱⲧⲣ̅ · ⲉ ϯ ⲧⲏϭ ⲉⲣⲟ ϥ ⲛ̅ϩⲏⲧ ⲥ̅ ϯ ⲛⲁ ⲥⲱⲧⲙ̅ ⲁⲛ ⲛ̅ⲥⲁ ⲛ ⲉⲧ ⲛ̅ ϣⲁϫⲉ ⲛ ⲁⲧ ⲥⲃⲱ̅ · Ϯ ⲛⲁ ⲥⲟⲧⲡ̅ ⲥ ⲛⲁ ⲓ̈ ⲉ ⲙⲟⲩ ϩⲛ̅ ⲟⲩ ⲙⲟⲩ ⲛ̅ ϫⲓ ⲛ ϭⲟⲛⲥ̅ ⲛ̅ ϩⲟⲩⲉ ⲉ ⲩ ⲙⲁ ⲛ ⲛ̅ⲕⲟⲧⲕ̅ ⲉ ϥ ⲥⲟⲟϥ · ⲡⲁ ϩⲁⲓ̈ ϩⲁⲧⲏ ⲓ̈ ⲕⲁⲛ ϩⲙ̅ ⲡ ⲥⲱⲙⲁ ⲁⲛ · ⲁⲗⲗⲁ ϩⲙ̅ ⲡ ⲟⲩⲱϣ ⲙ̅ ⲡⲁ ϩⲏⲧ̅ · Ⲁⲩⲱ ⲡ ϩⲟ̅ ⲛⲁ ⲉⲓ̈ⲟⲧⲉ ϩⲁⲧⲏ ⲓ̈ ⲛ̅ ⲛⲁⲩ ⲛⲓⲙ · Ⲁⲣⲓ ϩⲟⲧⲉ ϭⲉ ϩⲱⲧ ⲧⲏⲧⲛ̅ ϩⲏⲧ ϥ̅ ⲙ̅ ⲡ ⲛⲟⲩⲧⲉ ⲉⲧ ⲛⲁⲩ ⲉ ⲣⲟ ⲛ · ϣⲓⲡⲉ ϩⲏⲧ ⲟⲩ ⲛ ⲛ̅ ⲁⲅⲅⲉⲗⲟⲥ ⲉⲧ ϩⲁⲧⲏ ⲛ ⲛ̅ ⲧⲉ ⲩϣⲏ̅ ⲙⲛ̅ ⲡⲉ ϩⲟⲟⲩ · ⲉⲓ̈ⲙⲉ ⲉⲣⲱ ⲧⲛ̅ ϫⲉ ⲛ̅ⲧⲉⲧⲛ̅ ⲛⲓⲙ · ⲥⲟⲩⲛ̅ ⲡ ⲛⲟⲙⲟⲥ ⲧⲉⲧⲛ̅ ⲱϣ ⲙ̅ⲙⲟ ϥ · Ⲡ ⲛⲟⲙⲟⲥ ⲅⲁⲣ ⲱϣ ⲉⲃⲟⲗ ϫⲉ ⲉ ⲛⲉ ⲕ ⲉⲡⲏⲑⲩⲙⲉⲓ ⲉ ⲉⲓⲙⲉ ⲙ̅ ⲡ ⲉⲧ ϩⲓⲧⲟⲩⲱ ⲕ · ⲁⲩⲱ ⲛ̅ⲧⲉⲣⲉ ⲥ ϫⲉⲛⲁ ⲓ̈ ⲁ ⲥ ⲱϣ ⲉⲃⲟⲗ · ⲉ ⲥ ⲟⲩⲱϣ ⲉ ⲧⲣⲉ ϩⲉⲛ ⲙⲁⲣⲧⲩⲣⲟⲥ ⲉⲓ̈ ⲛ̅ⲥⲉ ⲣ̅ⲙⲛ̅ⲧⲣⲉ ⲛ̅ ⲧⲉⲩ ⲁⲧⲁⲝⲓⲁ · ⲁ ⲩ ⲱϣ ⲉⲃⲟⲗ ϩⲱ ⲟⲩ ⲛ̅ϭⲓ ⲛⲉ ⲡⲣⲉⲥⲃⲏⲧⲉⲣⲟⲥ · Ⲁⲩⲱ ⲉⲓⲥ ⲛ̅ ϩⲙ̅ϩⲁⲗ ⲛ̅ ⲥⲟⲩⲥⲁⲛⲛⲁ̅ ⲙⲛ̅ ⲛⲉⲥ ϣⲉⲉⲣⲉ ϣⲏⲙ ⲁ ⲩ ⲡⲱⲧ̅ ⲉϩⲟⲩⲛ̅ ⲁ ⲩ ⲛⲁⲩ ⲉ ⲛⲉ ⲡⲣⲉⲥⲃⲏⲧⲉⲣⲟⲥ ⲉ ⲩ ⲧⲟⲛϩ̅ ⲛⲙ̅ⲙⲁ ⲥ · Ⲁⲩⲱ ⲛ̅ⲧⲉⲣⲉ ⲛⲉ ⲡⲣⲉⲥⲃⲏⲧⲉⲣⲟⲥ ϫⲱ̅ ⲛ̅ ⲛⲉⲩ ϣⲁϫⲉ · ⲁ ⲩ ϫⲓ ϣⲓⲡⲉ ⲉⲙⲁⲧⲉ ⲛ̅ϭⲓ ⲛ̅ ϩⲙ̅ϩⲁⲗ ϫⲉ ⲙ̅ ⲡⲟⲩ ⲥⲱⲧⲙ̅ ⲉ ϣⲁϫⲉ ⲛ̅ ⲧⲉⲓ̈ ⲙⲓⲛⲉ ⲉϩⲟⲩⲛ ⲉ ⲥⲟⲩⲥⲁⲛⲛⲁ̅ ⲉⲛⲉϩ · Ⲁ ⲥ ϣⲱⲡⲉ ⲇⲉ ⲙ̅ ⲡⲉϥ ⲣⲁⲥⲧⲉ ⲁ ⲩ ⲛⲟϭ ⲙ̅ ⲙⲏⲏϣⲉ ⲥⲱⲟⲩϩ ⲉϩⲟⲩⲛ · ⲉⲧⲓ ⲅⲁⲣ ⲉⲣⲉ ⲡ ⲙⲓϣⲉ ϣⲟⲟⲡ̅ ϩⲁ ⲡⲉ ϫⲣⲟ̅ · ⲁⲩⲱ ⲉ ⲛⲉⲣⲉ ⲡ ϩⲁⲡ̅ ϣⲟⲟⲡ ϩⲁ ⲡⲉ ⲕⲗⲟⲙ · ⲁ ⲡ ⲗⲁⲟⲥ ⲧⲏⲣ ϥ̅ ⲥⲱⲟⲩϩ ⲉϩⲟⲩⲛ ⲛ̅ ϩⲟⲟⲩⲧ̅ ⲙⲛ̅ ⲛⲉ ϩⲓⲟⲙⲉ ⲙⲛ̅ ⲛ̅ ϣⲏⲣⲉ ⲕⲟⲩⲓ̈ · Ⲁ ⲡⲉ ⲑⲉⲁⲧⲣⲟⲛ ⲣ̅ ⲟⲩ ⲛⲟϭ ⲉⲙⲁⲧⲉ · Ⲛ̅ ⲣⲱⲙⲉ ⲉⲧ ⲙ̅ ⲡ ⲉⲥⲏⲧ̅ ⲉ ⲛⲉ ⲩ ⲥⲟⲟⲩⲛ ⲁⲛ ϫⲉ ⲉ ⲩ ⲛⲁ ⲩ ⲉⲟⲟⲩ · ⲛ ⲉⲧ ⲛ̅ ⲧ ⲡⲉ̅ ⲇⲉ ⲛ̅ⲧⲟⲟⲩ ⲉ ⲛⲉ ⲩ ⲉⲓ̈ⲙⲉ ⲡⲉ ⲉ ϩⲱⲃ ⲛⲓⲙ · Ⲁ ⲛⲉ ⲡⲣⲉⲥⲃⲏⲧⲉⲣⲟⲥ ⲇⲉ ⲉⲓ̈ ⲉⲩ ⲙⲏϩ ⲙ̅ ⲡⲁⲣⲁⲛⲟⲙⲓⲁ · ⲁⲩⲱ ⲁ ⲩ ⲙⲟⲩⲧⲉ ⲉ ⲥⲟⲩⲥⲁⲛⲛⲁ̅ ⲛ̅ ⲑ ⲉ ⲉ ⲛⲉⲣⲉ ⲛⲏ̅ ⲙⲉⲉⲩⲉ ⲉⲣⲟ ⲥ · ⲛ̅ⲧ ⲁ ⲩ ⲙⲟⲩⲧⲉ ⲉⲣⲟ ⲥ ⲉ ⲩ ϣⲓⲡⲉ ⲙⲛ̅ ⲟⲩ ⲙⲟⲩ ⲛ̅ ⲑ ⲉ ⲉⲧ ϥ̅ ⲙⲉⲉⲩⲉ ⲣⲟ ⲥ ⲛ̅ϭⲓ ⲡⲉ ⲕⲣⲓⲧⲏⲥ ⲙ̅ ⲙⲉ ⲛ̅ⲧ ⲁ ⲩ ⲙⲟⲩⲧⲉ ⲉⲣⲟ ⲥ ⲉ ⲩ ⲱⲛϩ̅ ⲙⲛ̅ ⲟⲩ ⲉⲟⲟⲩ · ⲛ̅ ϣⲁ ⲉⲛⲉϩ · Ⲡⲉϫⲁ ⲩ ϭⲉ ⲛ̅ⲛⲁϩⲣⲙ̅ ⲡ ⲗⲁⲟⲥ ϫⲉ ϫⲟⲟⲩ ⲛ̅ⲥⲁ ⲥⲟⲩⲥⲁⲛⲛⲁ̅ ⲧ ϣⲉⲉⲣⲉ ⲛ̅ ⲭⲉⲗⲕⲓⲁⲥ · ⲛ̅ⲧⲟⲟⲩ ⲇⲉ ⲁ ⲩ ϫⲟⲟⲩ · ⲁⲩⲱ ⲁ ⲥ ⲉⲓ̈ ⲛ̅ⲧⲟⲥ ⲙⲛ̅ ⲛⲉⲥ ⲉⲓ̈ⲟⲧⲉ ⲙⲛ̅ ⲛⲉⲥ ⲥⲩⲛ ⲅⲉⲛⲏⲥ ⲧⲏⲣ ⲟⲩ ⲙⲛ̅ ⲛⲉⲥ ϣⲏⲣⲉ · Ⲁ ⲥ ⲉⲓ̈ ⲇⲉ ⲛ̅ϭⲓ ⲥⲟⲩⲥⲁⲛⲛⲁ̅ ϩⲱⲥ ⲉ ⲥ ⲙ̅ϣⲁ̅ ⲙ̅ ⲡ ⲙⲟⲩ · ⲉⲧⲃⲉ ⲧⲉⲥ ⲙⲛⲧ̅ ϩⲁⲕ ⲉⲧ ⲟϣ · ⲁⲩⲱ ⲛⲉ ⲥ ⲁϣ ⲁϩⲟⲙ ⲉ ⲥ ϩⲏϣ ⲉⲃⲟⲗ ⲁⲛ ϫⲉ ⲉ ⲥ ⲛⲁ ⲙⲟⲩ · Ⲁⲗⲗⲁ ϫⲉ ⲉ ⲥ ⲛⲁ ⲕⲱ̅ ⲛ ⲟⲩ ⲣⲁⲛ ⲉ ϥ ϩⲟⲟⲩ ⲛ̅ ⲛⲉⲥ ⲉⲓⲟⲧⲉ · ⲁⲩⲱ ⲟⲩ ⲛⲟϭⲛⲉϭ ⲙ̅ ⲡⲉⲥ ⲕⲉⲛⲟⲥ ⲧⲏⲣ ϥ̅ · Ⲛⲉ ⲙⲛ̅ⲧ ⲁⲥ ⲙⲛⲧ̅ⲣⲉ ⲅⲁⲣ ⲙ̅ⲙⲁⲩ ϩⲁ ⲡ ϩⲱⲃ ⲉⲛⲧ ⲁ ⲩ ⲧⲟϭ ϥ̅ ⲉⲣⲟ ⲥ ϩⲙ̅ ⲡ̅ ⲡⲁⲣⲁⲇⲓⲥⲟⲥ · ⲛⲉⲣⲉ ϩⲁϩ ⲁϣ ⲁϩⲟⲙ ϩⲁⲣⲟ ⲥ · ⲛⲉⲥ ⲉⲓ̈ⲟⲧⲉ ⲙⲛ̅ ⲛⲉⲥ ϣⲃⲉⲉⲣ̅ ⲙⲛ̅ ⲛⲉⲥ ⲥⲩⲛⲅⲉⲛⲏⲥ ⲙⲛ̅ ⲛⲉⲥ ⲣⲙ̅ ⲣⲁⲩⲏ̅ · ⲁⲩⲱ ⲛⲉⲣⲉ ⲡⲉ ⲥϩⲁⲓ̈ ⲣ̅ ϩⲏⲃⲉ̅ ⲙⲛ̅ ⲡⲉϥ ⲏⲓ̈ ⲧⲏⲣ ϥ̅ ⲉ ⲩ ⲛⲉϩⲡⲉ ⲧⲏⲣ ⲟⲩ · ⲛ̅ⲧⲟⲥ ⲇⲉ ϩⲱⲱ ⲥ ⲉ ⲛⲉ ⲥ ⲙⲟⲕϩ̅ ⲛ̅ ϩⲏⲧ̅ ⲉ ⲥ ⲟⲕⲙ̅ · ⲉ ⲥ ⲣⲓⲙⲉ ⲉ ⲥ ϩⲉϫϩⲱϫ · ⲉ ⲥ ϣⲟⲟⲡ̅ ϩⲛ̅ ⲟⲩ ⲛⲟϭ ⲛ̅ ⲑⲃ̅ⲃⲓⲟ̅ · ⲁ ⲥ ⲉⲓ̈ ⲁ ⲥ ⲁϩⲉ ⲣⲁⲧ ⲥ̅ ϩⲛ̅ ⲧ ⲙⲏⲏⲧⲉ ⲛ̅ ⲟⲩⲟⲛ ⲛⲓⲙ · Ⲁⲩⲱ ⲛⲉⲣⲉ ⲡ ⲙⲏⲏϣⲉ ⲧⲏⲣ ϥ̅ ⲁϩⲉ ⲣⲁⲧ ϥ̅ ⲉ ⲩ ⲛⲁⲩ ⲉⲣⲟ ⲥ · ⲡⲁ ⲛ̅ ⲁⲅⲅⲉⲗⲟⲥ ⲙⲛ̅ ⲡⲁ ⲛ̅ ⲣⲱⲙⲉ : ⲁⲩⲁ ⲩ ⲧⲱⲟⲩⲛ ⲛ̅ϭⲓ ⲡⲉ ⲡⲣⲉⲥⲃⲏⲧⲉⲣⲟⲥ ⲥⲛⲁⲩ ϩⲙ̅ ⲡⲉⲩ ⲥⲭⲏⲙⲁ̅ ⲛ̅ ϣⲱⲥ ⲉ ϩⲉⲛ ⲟⲩⲱⲛϣ̅ ⲛⲉ · ⲁⲩⲱ ⲉⲣⲉ ⲫⲟϥ ⲛ̅ ⲣⲉϥ ϯ ϣⲧⲟⲩⲏⲧ̅ · ϣⲁϫⲉ ϩⲣⲁⲓ̈ ⲛ̅ϩⲏⲧ ⲟⲩ · ⲁ ⲩ ⲕⲱ ⲇⲉ ⲛ̅ ⲛⲉⲩ ϭⲓϫ ⲉϩⲣⲁⲓ̈ ⲉϫⲱ ⲥ · ⲁⲩⲱ ⲡⲉϫⲁ ⲩ ϫⲉ ⲉ ⲛ ⲙⲟⲟϣⲉ ⲛ̅ⲥⲁ ϥ ϩⲛ̅ ⲧⲉ ϣⲛⲏ̅ ⲙⲁⲩⲁⲁ ⲛ · Ⲁ ⲧⲁⲓ̈ ⲉⲓ̈ ⲉϩⲟⲩⲛ ⲙⲛ̅ ϩⲙ̅ϩⲁⲗ ⲥⲛ̅ⲧⲉ · ⲁⲩⲱ ⲁ ⲥ ϫⲟⲟⲩ ⲉⲃⲟⲗ ⲛ ⲛ̅ ϩⲙ̅ϩⲁⲗ ⲁ ⲥ ϣⲧⲁⲙ ⲛ ⲛ̅ ⲣⲟ̅ ⲛ̅ ⲧⲉ ϣⲛⲏ · ⲁ ϥ ⲉⲓ̈ ⲉϩⲟⲩⲛ ϣⲁⲁⲣⲟ ⲥ ⲛ̅ϭⲓ ⲟⲩ ϩⲣ̅ϣⲓⲣⲉ ⲡⲁⲓ̈ ⲉ ⲛⲉϥ ⲕⲏⲡ̅ ⲁ ϥ ϣⲱⲡⲉ ⲛⲙ̅ⲙⲁ ⲥ · Ⲛ̅ⲧ ⲉⲣⲉ ⲛ ⲛⲁⲩ ⲇⲉ ⲁⲛⲟⲛ ⲉ ⲧ ⲡⲁⲣⲁⲛⲟⲙⲓⲁ ⲉ ⲛ ϩⲏⲡ̅ ϩⲛ̅ ⲟⲩ ⲕⲗ̅ϫⲉ ϩⲙ̅ ⲡ̅ ⲡⲁⲣⲁⲇⲓⲥⲟⲥ ⲁ ⲛ ⲡⲱⲧ̅ ⲉϩⲣⲁⲓ̈ ⲉϫⲱ ⲟⲩ · ⲁⲩⲱ ⲡⲏ ⲙⲉⲛ ⲙ̅ⲡ ⲛ̅ ⲉϣ ⲁⲙⲁϩⲧⲉ ⲙ̅ⲙⲟ ϥ · ⲉⲃⲟⲗ ϫⲉ ϥ ϭⲙ̅ϭⲟⲙ ⲛ̅ ϩⲟⲩⲉ ⲉⲣⲟ ⲛ · ⲁⲩⲱ ⲁ ϥ ⲟⲩⲱⲛ ⲛ ⲛ̅ ⲣⲟ̅ ⲁ ϥ ⲡⲱⲧ ⲉⲃⲟⲗ · ⲁ ⲛ ⲁⲙⲁϩⲧⲉ ⲇⲉ ⲛ̅ ⲧⲁⲓ̈ ⲁ ⲛ ϫⲛⲟⲩ ⲥ ϫⲉ ⲛⲓⲙ ⲡⲉ ⲡⲉⲓ̈ ϩⲣ̅ϣⲓⲣⲉ ⲉⲧ ⲛ̅ ⲛⲉⲙⲉ̅ · Ⲛ̅ⲧⲟⲥ ⲇⲉ ⲙ̅ⲡ ⲥ̅ ⲟⲩⲱϣ ⲉ ϫⲟⲟ ϥ ⲉⲣⲟ ⲛ · ⲁⲩⲱ ⲛⲁⲓ̈ ⲛ ⲉⲧ ⲛ̅ ⲣ̅ ⲙⲛⲧ̅ⲣⲉ ⲙ̅ⲙⲟ ⲟⲩ · ⲉ ⲁ ⲛ ⲛⲁⲩ ⲉⲣⲟ ⲟⲩ · Ⲁ ⲩ ⲡⲓⲥⲧⲉⲩⲉ ⲛⲁ ⲩ ⲛ̅ϭⲓ ⲧ̅ ⲥⲩⲛⲁⲅⲱⲅⲏ ⲧⲏⲣ ⲥ̅ ϩⲱⲥ ⲡⲣⲉⲥⲃⲏⲧⲉ ⲣⲟ ⲥ ϩⲓ ⲣⲉϥ ϯ ϩⲁⲡ̅ ⲁⲩⲱ ⲁ ⲩ ϭⲁⲓ̈ⲟ̅ ⲙ̅ⲙⲟ ⲥ ⲉ ⲧⲣⲉ ⲥ ⲙⲟⲩ · ⲛⲉ ⲩ ϫⲓ ϭⲉ ⲛ̅ ⲥⲟⲩⲥⲁⲛⲛⲁ̅ ⲉⲃⲟⲗ ⲉ ⲧⲣⲉ ⲩ ⲙⲟⲟⲩⲧ ⲥ̅ · ⲁⲩⲱ ⲛⲉ ⲙⲛ̅ ⲗⲁⲁⲩ ⲉⲓ̈ⲣⲉ ⲙ̅ ⲡⲉ ⲕⲃⲁ̅ ⲛ̅ ⲧ ⲙⲉ ⲛ̅ⲥⲁ ⲡ ⲛⲟⲩⲧⲉ ⲙⲁⲩⲁⲁ ϥ · ⲡⲁⲓ̈ ⲉⲛⲧⲁ ϥ ⲥⲩⲛⲭⲱⲣⲉⲓ ⲉ ⲧⲣⲉ ⲛⲁⲓ̈ ϣⲱⲡⲉ · ϫⲉⲕⲁⲥ ⲉⲃⲟⲗ ϩⲓⲧⲟⲟⲧ ⲟⲩ ⲙ̅ ⲡⲉ ⲥⲛⲁⲩ ⲉⲣⲉ ⲧⲉⲧⲉ ⲡⲣⲁⲝⲓⲥ ⲙ̅ ⲡ ⲟⲩⲁ̅ ⲡ ⲟⲩⲁ̅ ⲁ ⲩ ⲱⲛϩ̅ ⲉⲃⲟⲗ ⲉ ⲥ ϫⲏⲕ ⲉⲃⲟⲗ · ⲧ ⲕⲁⲕⲓⲁ ⲙⲉⲛ ⲙⲛ̅ ⲧ ⲙⲛⲧ̅ ⲁⲧ ⲁⲙⲁϩⲧⲉ ⲙⲛ̅ ⲧ ⲙⲛ̅ ⲣⲉϥ ϩⲓⲗⲁ̅ ⲛ ⲙ̅ ⲡⲁⲣⲁⲛⲟⲙⲟⲥ · ⲡ ⲧⲱⲕ ⲇⲉ ⲉ ϩⲟⲩⲛ ⲛ̅ ⲥⲟⲩⲥⲁⲛⲛⲁ̅ ϣⲁⲁϩⲣⲁⲓ̈ ⲉ ⲡ ⲙⲟⲩ · Ⲕ ⲛⲁⲩ ϫⲉ ⲡ ⲛⲟⲩⲧⲉ ⲱⲃϣ̅ ⲙ̅ⲙⲟ ϥ ⲉ ⲙ ⲡⲓⲥⲧⲟⲥ ⲛ ⲁϣ ⲛ̅ ϩⲉ · ⲁⲩⲱ ϣⲁ ϥ ⲕⲁⲁⲩ ⲛ̅ⲥⲱ ϥ ⲉ ⲧⲣⲉ ϥ ⲇⲟⲕⲓⲙⲁⲍⲉ ⲙ̅ⲙⲟ ⲟⲩ · ⲛ̅ ⲑ ⲉ ⲙ̅ ⲡ ⲛⲟⲩⲃ ϩⲛ̅ ⲟⲩ ⲙⲁ ⲛ ⲟⲩⲱⲧϩ̅ · ⲉ ϥ ϩⲟⲧϩⲧ̅ ⲛ ⲛ̅ ⲇⲓⲕⲁⲓⲟⲥ ϩⲛ̅ ϩⲉⲛ ⲡⲓⲣⲁⲥⲙⲟⲥ ⲥⲉ ⲩ ϣⲟⲃⲉ · Ⲧⲁⲓ̈ ⲅⲁⲣ ⲧⲉ ⲑ ⲉ ⲛ̅ⲧ ⲁ ϥ ⲁⲁ ⲥ ⲛ ⲁⲃⲣⲁϩⲁⲙ · ⲁ ϥ ϫⲓ ⲅⲁⲣ ⲛ̅ ⲓ̈ⲥⲁⲕ ⲉ ⲧⲣⲉ ϥ ⲧⲁⲗⲟ ϥ ⲉϩⲣⲁⲓ̈ ⲛ̅ ϭⲗⲓⲗ · ⲁ ϥ ⲕⲱⲧ̅ ⲙ̅ ⲡⲉ ⲑⲩⲥⲓⲁⲥⲧⲏⲣⲓⲟⲛ · ⲁⲩⲱ ⲛⲉⲣⲉ ⲡ ⲉⲥⲟⲟⲩ ϣⲟⲟⲡ̅ ⲁⲛ ⲡⲉ · ⲁ ϥ ϩⲱⲣϭ̅ ⲛ ⲛ̅ ϣⲉ̅ ⲉϫⲱ ϥ · ⲁⲩⲱ ⲉ ⲛⲉ ⲙⲛ ⲟⲓ̈ⲗⲉ ⲙ̅ⲙⲁⲩ ⲡⲉ · ⲁ ϥ ϫⲓ ⲛ ⲧ̅ ϭⲟⲣⲧⲉ ⲉ ⲛⲉϥ ϭⲓϫ · ⲁⲩⲱ ⲁ ϥ ϯ ⲙ̅ ⲡⲉϥ ⲛ̅ⲟⲉⲓ̈ ⲉ ⲓ̅ⲥⲁⲕ ⲉ ⲕⲟⲟⲛⲥ ϥ̅ ⲁⲩⲱ ⲛ̅ ⲧⲉ ⲩⲛⲟⲩ ⲁ ⲡ ⲛⲟⲩⲧⲉ ⲧⲣⲉ ϥ ⲥⲉⲕ ⲧⲟⲟⲧ ϥ̅ ⲉⲣⲟ ϥ ϩⲛ̅ ⲟⲩ ⲥⲙⲏ · Ⲛ̅ ⲧⲁⲓ̈ ϭⲉ ⲛⲁⲓ̈ ϫⲉⲕⲁⲥ ⲡ ⲟⲩⲁ̅ ⲡ ⲟⲩⲁ̅ ⲙ̅ⲙⲟ ⲛ ⲉⲩ ϣⲁⲛ ⲡⲓⲣⲁⲍⲉ ⲙ̅ⲙⲟ ϥ · ⲛ ϥ̅ ϩⲱⲛ ⲉϩⲟⲩⲛ ⲉ ⲡ ⲙⲟⲩ ⲉ ⲛ ⲉϥ ⲣ̅ⲁⲧ ϩⲉⲗⲡⲓⲍⲉ ⲉ ⲧ ⲃⲟⲏⲑⲉⲓⲁ ⲙ̅ ⲡ ⲛⲟⲩⲧⲉ · ⲁⲗⲗⲁ ⲉ ⲧⲣⲉ ϥ ϭⲱϣⲧ̅ ϩⲏⲧ ⲥ̅ ϣⲁⲛⲧⲉ ⲥ ⲉⲓ̈ ⲛⲁ ϥ · ⲉ ⲡ ϩⲁⲉ̅ ⲛⲉ ⲩ ϫⲓ ϭⲉ ⲛ̅ ⲥⲟⲩⲥⲁⲛⲛⲁ̅ ⲉⲃⲟⲗ ⲉ ⲧⲁⲕⲟ ⲥ · ⲁⲩⲱ ⲉⲛⲉ ⲙⲛ̅ ⲗⲁⲁⲩ ⲛ̅ ⲃⲟⲏⲑⲉⲓⲁ ⲙ̅ ⲡⲉⲥ ⲕⲱⲧⲉ · Ⲛ̅ⲧ ⲉⲣⲉ ⲥ ⲛⲁⲩ ⲇⲉ ϫⲉ ⲙⲛ̅ ⲗⲁⲁⲩ ⲛ̅ ⲃⲟⲏⲑⲉⲓⲁ ϩⲛ̅ ⲛ̅ ⲣⲱⲙⲉ · ⲁ ⲥ ⲡⲱⲧ̅ ⲉⲣⲁⲧ ϥ̅ ⲙⲛ̅ ⲃⲟⲏⲑⲟⲥ ⲉⲧ ϩⲛ̅ ⲧ ⲡⲉ · ⲡ ⲙⲛ̅ⲧⲣⲉ ⲉⲧ ⲛ̅ϩⲟⲧ̅ · ⲡ ⲃⲁⲗ ⲛ ⲁⲧ ⲛ̅ⲕⲟⲧⲕ̅ · ⲁⲩⲱ ⲡⲉϫⲁ ⲥ ϫⲉ ⲡ ⲛⲟⲩⲧⲉ ⲡ ϣⲁ ⲉⲛⲉϩ ⲡ ⲉⲧ ⲉⲓ̈ⲙⲉ ⲉ ⲛ ⲉⲧ ϩⲏⲡ̅ ϩⲙ̅ ⲡ ϩⲏⲧ̅ · ⲡ ⲉⲧ ⲥⲟⲟⲩⲛ ⲛ̅ ϩⲱⲃ ⲛⲓⲙ ⲉ ⲙⲡⲁⲧ ⲟⲩ ϣⲱⲡⲉ · ⲛ̅ⲧⲟⲕ ⲙⲁⲩⲁⲁ ⲕ ⲡ ⲉⲧ ⲥⲟⲟⲩⲛ ϫⲉ ⲛ̅ⲧⲁ ⲛⲁⲓ̈ ⲣ̅ ⲙⲛⲧ̅ⲣⲉ ⲛ̅ ⲛⲟⲩϫ ⲉⲣⲟ ⲓ̈ · ⲁⲩⲱ ⲉⲓⲥ ϩⲏⲏⲧⲉ ⲁⲛⲟⲕ ϯ ⲛⲁ ⲙⲟⲩ ⲉ ⲙⲡⲉ ⲓ̈ ⲣ̅ ⲗⲁⲁⲩ ⲛ̅ ⲛ ⲉⲧⲉⲣⲉ ⲛⲁⲓ̈ ⲣ̅ ⲙⲛ̅ⲧ̅ⲣⲉ ⲛ̅ ⲛⲟⲩϫ ⲉⲣⲟ ⲓ̈ ⲉⲧⲃⲏⲏⲧ ⲟⲩ · Ⲁⲩⲱ ⲁ ϥ ⲥⲱⲧⲙ̅ ⲉⲣⲟ ⲥ ⲛ̅ϭⲓ ⲡ ⲉⲛⲧ ⲁ ϥ ϫⲟⲟ ⲥ ϫⲉ ⲉⲧⲓ ⲉ ⲕ ϣⲁϫⲉ ϯ ⲛⲁ ϫⲟⲟ ⲥ ϫⲉ ⲉⲓⲥ ϩⲏⲏⲧⲉ ϯ ⲙ̅ ⲡⲉⲓ̈ ⲙⲁ · ⲉ ⲩ ϫⲓ ⲇⲉ ⲙ̅ⲙⲟ ⲥ ⲉⲃⲟⲗ ⲉ ⲧⲁⲕⲟ ⲥ · ⲉⲓⲥ ϩⲏⲏⲧⲉ ⲁ ⲡ ⲛⲟⲩⲧⲉ ⲧⲟⲩⲛⲉⲥ ⲡⲉ ⲡⲛⲁ̅ ⲉⲧ ⲟⲩⲁⲁⲃ ϩⲛ̅ ⲟⲩ ϣⲏⲣⲉ ϣⲏⲙ ⲉ ⲡⲉϥ ⲣⲁⲛ ⲡⲉ ⲇⲁⲛⲓⲏⲗ · ⲁⲩⲱ ⲁ ϥ ⲱϣ ⲉⲃⲟⲗ ϩⲛ̅ ⲟⲩ ⲛⲟϭ ⲛ̅ ⲥⲙⲏ̅ ϫⲉ ϯ ⲟⲩⲁⲁⲃ Ⲁⲛⲟⲕ ⲉ ⲡⲉ ⲥⲛⲟϥ ⲛ̅ ⲧⲁⲓ̈ · ⲁ ϥ ⲕⲟⲧ ϥ̅ ⲇⲉ ϣⲁⲁⲣⲟ ϥ ⲛ̅ϭⲓ ⲡ ⲗⲁⲟⲥ · ⲁⲩⲱ ⲡⲉϫⲁ ⲩ ϫⲉ ⲟⲩ ⲡⲉ ⲡⲓ ϣⲁϫⲉ ⲉⲧ ⲕ̅ ϫⲱ ⲙ̅ⲙⲟ ⲥ ϥ̅ · ⲛ̅ⲧⲟⲕ · ⲛ̅ⲧⲟϥ ⲇⲉ ⲁ ϥ ⲁϩⲉ ⲣⲁⲧ ϥ̅ ϩⲛ̅ ⲧⲉⲩ ⲙⲏⲏⲧⲉ · Ⲁⲩⲱ ⲡⲉϫⲁ ϥ ϫⲉ ⲙⲏ̅ ⲛ̅ ⲧⲉⲧⲛ̅ ϩⲉⲛ ⲁⲑ ⲏⲧ ⲛ̅ ⲧⲉⲓ̈ ϩⲉ ⲡ ⲏⲓ̈ ⲙ̅ ⲡ ⲓ̅ⲏ̅ⲗ̅ ⲕⲧⲉ ⲧⲏⲩⲧⲛ̅ ⲉ ⲡ ⲙⲁ̅ ⲛ̅ ϯ ϩⲁⲡ̅ · ⲛ̅ ⲧ ⲁⲛⲁⲓ̈ ⲅⲁⲣ ⲣ̅ ⲙⲛⲧ̅ⲣⲉ ⲛ̅ ⲛⲟⲩϫ ⲉⲣⲟ ⲥ · ⲁ ϥ ⲕⲧⲟ ϥ ⲛ̅ϭⲓ ⲡ ⲗⲁⲟⲥ ⲧⲏⲣ ϥ̅ ϩⲛ̅ ⲟⲩ ϭⲉⲡⲏ · Ⲁⲩⲱ ⲡⲉϫⲉ ⲇⲁⲛⲓⲏⲗ ⲛⲁ ⲩ ϫⲉ ⲡⲟⲣϫ ⲟⲩ ⲉⲃⲟⲗ ⲛ̅ ⲛⲉⲩ ⲉⲣⲏⲩ ⲛ̅ⲧⲁ ϫⲛⲟⲩ ⲟⲩ · ⲁⲩⲱ ⲡⲉϫⲁ ϥ ⲙ̅ ⲡ ⲟⲩⲁ̅ ⲡ ⲟⲩⲁ̅ ⲙ̅ⲙⲟ ⲟⲩ ϫⲉ ⲡ ⲉⲛⲧ ⲁ ϥ ⲱⲥⲕ̅ ϩⲛ̅ ⲛⲉϥ ϩⲟⲟⲩ ⲉⲑ ⲟⲟⲩ ⲧⲉⲛⲟⲩ ⲁ ⲩ ⲉⲓ̈ ⲉϫⲱ ⲕ ⲛ̅ϭⲓ ⲛⲉⲕ ⲛⲟⲃⲉ ⲉ ⲛⲉⲕ ⲉⲓ̈ⲣⲉ ⲙ̅ⲙⲟ ⲟⲩ ϫⲓⲛ ⲛ̅ ϣⲟⲣⲡ̅ · ⲁϫⲓ ⲥ ⲉⲣⲟ ⲓ ϫⲉ ⲛ̅ⲧ ⲁ ⲕ ⲛⲁⲩ ⲉⲣⲟ ⲟⲩ ϩⲁ ⲟⲩ ⲁϣ ⲙ̅ ⲙⲓⲛⲉ ⲛ̅ ϣⲏⲛ ⲉ ⲩ ϣⲁϫⲉ ⲙⲛ̅ ⲛⲉⲩ ⲉⲣⲏⲩ · ⲛ̅ⲧⲟϥ ⲇⲉ ⲡⲉϫⲁ ϥ ϫⲉ ϩⲁ ⲟⲩ ⲥⲭⲓⲛⲟⲥ · ⲡⲉϫⲉ ⲇⲁⲛⲓⲏⲗ ⲛⲁ ϥ ϫⲉ ϩⲛ̅ ⲟⲩ ⲥⲟⲟⲩⲧⲛ̅ ⲁ ⲕ ϫⲓ ϭⲟⲗ ⲉ ⲧⲉⲕ ⲁⲡⲉ · ϥ̅ ⲁϩⲉ ⲅⲁⲣ ⲉⲣⲁⲧ ϥ̅ ⲧⲉⲛⲟⲩ ⲛ̅ϭⲓ ⲡ ⲁⲅⲅⲉⲗⲟⲥ ⲙ̅ ⲡ ⲛⲟⲩⲧⲉ ⲉⲣⲉ ⲟⲩ ⲥⲏϥⲉ ⲛ̅ⲧⲟⲟⲧ ϥ̅ ⲉ ϥ ⲛⲁ ⲡⲁϩ ⲕ̅ ⲉ ⲧⲉⲕ ⲙⲏⲏⲧⲉ · ⲁ ϥ ⲧⲣⲉ ⲩ ⲕⲁ ⲡⲁⲓ̈ ϭⲉ ⲛ̅ⲥⲁ ⲟⲩ ⲥⲁ̅ · Ⲁ ϥ ⲙⲟⲩⲧⲉ ϭⲉ ⲉ ⲡ ⲕⲉ ⲟⲩⲁ ⲡⲉϫⲁ ϥ ⲛⲁ ϥ ϫⲉ ⲡⲉ ⲥⲡⲉⲣⲙⲁ ⲛ̅ ⲭⲁⲛⲁⲁⲛ ⲁⲩⲱ ⲡⲁ ⲓ̈ⲟⲩⲇⲁ ⲁⲛ · ⲡ ⲥⲁ ⲁ ϥ ⲁⲡⲁⲧⲁ̅ ⲙ̅ⲙⲟ ⲕ · ⲁⲩⲱ ⲧ ⲉⲡⲏⲑⲩⲙⲓⲁ̅ ⲁ ⲥ ⲡⲱϣⲥ̅ ⲙ̅ ⲛⲉⲕ ϩⲏⲧ̅ · ⲁϫⲓ ⲥ ⲉⲣⲟ ⲓ̈ ϫⲉ ⲛ̅ⲧ ⲁ ⲕ ⲛⲁⲩ ⲉⲣⲟ ⲟⲩ ϩⲁ ⲟⲩ ⲁϣ ⲙ̅ ⲙⲓⲛⲉ ⲛ̅ ϣⲏⲛ ⲉ ⲩ ϣⲁϫⲉ ⲙⲛ̅ ⲛⲉⲩ ⲉⲣⲏⲩ · ⲛ̅ⲧⲟϥ ⲇⲉ ⲡⲉϫⲁ ϥ ϫⲉ ϩⲁ ⲟⲩ ⲡⲣⲓⲛⲟⲥ · ⲁⲩⲱ ⲡⲉϫⲉ ⲇⲁⲛⲓⲏⲗ ⲛⲁ ϥ ϫⲉ ⲛ̅ⲧⲟⲕ ϩⲱⲱ ⲕ ⲟⲛ ⲁ ⲕ ϫⲓ ϭⲟⲗ ⲉ ⲧⲉⲕ ⲁⲡⲉ · Ⲉⲓⲥ ⲡ ⲁⲅⲅⲉⲗⲟⲥ ⲅⲁⲣ ⲙ̅ ⲡ ⲛⲟⲩⲧⲉ ⲁϩⲉ ⲣⲁⲧ ϥ̅ ⲉⲣⲉ ⲧⲉϥ ⲥⲏϥⲉ ⲛ̅ⲧⲟⲟⲧ ϥ̅ ⲉ ⲧⲣⲉ ϥ ⲟⲩⲁⲥⲧ ⲕ̅ ϩⲓ ⲧⲉⲕ ⲙⲏⲏⲧⲉ : Ⲁⲩⲱ ⲁ ⲡ ⲗⲁⲟⲥ ⲧⲏⲣ ϥ̅ ϫⲓ ϣⲕⲁⲕ ⲉⲃⲟⲗ ϩⲛ̅ ⲟⲩ ⲛⲟϭ ⲛ̅ ⲥⲙⲏ ⲉ ⲩ ϫⲱ ⲙ̅ⲙⲟ ⲥ ϫⲉ ϥ ⲥⲙⲁⲙⲁⲁⲧ̅ ⲛ̅ϭⲓ ⲡ ϫⲟⲉⲓⲥ ⲡ ⲛⲟⲩⲧⲉ ⲡⲁⲓ̈ ⲉⲧ ⲧⲟⲩϫⲟ̅ ⲛ̅ ⲟⲩⲟⲛ ⲛⲓⲙ ⲉⲧ ϩⲉⲗⲡⲓⲍⲉ ⲉⲣⲟ ϥ · ⲁⲩⲱ ⲁ ϥ ⲟⲩϫⲁⲓ̈ ⲙ̅ ⲡⲉ ϩⲟⲟⲩ ⲉⲧ ⲙ̅ⲙⲁⲩ ⲛ̅ϭⲓ ⲟⲩ ⲥⲛⲟϥ ⲛ ⲁⲧ ⲛⲟⲃⲉ · Ⲁⲩⲱ ⲁ ϥ ϫⲱⲕ ⲉⲃⲟⲗ ⲉϫⲛ̅ ⲥⲟⲩⲥⲁⲛⲛⲁ̅ · ⲛ̅ϭⲓ ⲡ ⲉ ⲛⲧ ⲁ ⲇⲁⲩⲉⲓⲇ ϫⲟⲟ ϥ · ϫⲉ ⲁ ⲧⲁ ⲯⲩⲭⲏ ⲧⲟϭ ⲥ̅ ⲉⲣⲟ ⲕ · ⲁⲩⲱ ⲧⲉⲕ ⲟⲩⲛⲁⲙ ⲧⲉ ⲛⲧ ⲁ ⲥϣⲟⲡ ⲧ̅ ⲉⲣⲟ ⲥ · Ⲛⲉⲓ̈ ⲡⲁⲣⲁⲛⲟⲙⲟⲥ ⲇⲉ ⲙ̅ ⲡⲣⲉⲥⲃⲏⲧⲉⲣⲟⲥ ⲉⲛⲧ ⲁ ⲩ ϣⲓⲛⲉ ⲛ̅ⲥⲁ ⲧⲉ ⲯⲩⲭⲏ ⲛ̅ ⲥⲟⲩⲥⲁⲛⲛⲁ̅ · ⲥⲉ ⲛⲁ ⲃⲱⲕ ⲉϩⲟⲩⲛ ⲉ ⲡ ⲉⲥⲏⲧ̅ ⲉ ⲡ ⲕⲁϩ · ⲥⲉ ⲛⲁ ⲧⲁⲁ ⲩ ⲉⲧⲟⲟⲧ ⲥ̅ ⲛ ⲧ ⲥⲏϥⲉ · ⲉ ⲉ ⲛⲁ ϣⲱⲡⲉ ⲛ̅ ⲧⲟ ⲛ ⲛ̅ ⲃⲁϣⲟⲣ̅ ⲉ ⲧⲉⲛ̅ ⲇⲁⲓⲙⲱⲛ ⲛⲉ · ⲡ ⲣ̅ⲣⲟ̅ ⲇⲉ ⲛⲁ ⲉⲩⲫⲣⲁⲛⲉ ⲉϫⲙ̅ ⲡ ⲛⲟⲩⲧⲉ · ⲉⲧⲉ ⲧⲁⲓ̈ ⲧⲉ ⲥⲟⲩ[ⲥⲁⲛ]ⲛⲁ̅ · ⲁⲩⲱ ⲥⲉ ⲛⲁ ϫⲓ ⲧⲁⲓ̈ⲟ̅ ⲛ̅ϭⲓ ⲟⲩⲟⲛ ⲛⲓⲙ ⲉⲧ ⲱⲣⲕ̅ ⲙ̅ⲙⲟ ϥ · ⲉⲧⲉ ⲟⲩⲟⲛ ⲛⲓⲙ ⲛⲉ ⲉⲧ ⲡⲓⲥⲧⲉⲩⲉ ⲉⲣⲟ ϥ · ϫⲉ ⲁ ⲥ ⲧⲱⲙ ⲛ̅ϭⲓ ⲧ ⲧⲁⲡⲣⲟ̅ ⲛ ⲉⲧ ϣⲁϫⲉ ϩⲙ̅ ⲡ ϭⲓⲛϭⲟⲛⲥ̅ · ⲉⲧⲉ ⲛⲉⲓ ⲡⲁⲣⲁⲛⲟⲙⲟⲥ ⲙ̅ ⲡⲣⲉⲥⲃⲏⲧⲉⲣⲟⲥ ⲛⲉ · Ⲧⲟⲧⲉ ⲁ ⲡ ϩⲏⲃⲉ ⲛ ⲛ̅ ⲉⲓ̈ⲟⲧⲉ ⲛ̅ ⲥⲟⲩⲥⲁⲛⲛⲁ̅ ⲕⲧⲟ ϥ ⲛⲁ ⲩ ⲉ ⲩ ⲣⲁϣⲉ · ⲁⲩⲱ ⲁ ⲡⲉ ⲥϩⲁⲓ̈ ⲧⲉⲗⲏⲗ · ⲁ ϥ ϯ ⲉⲟⲟⲩ ⲙ̅ ⲡ ⲛⲟⲩⲧⲉ · ⲁⲩⲱ ⲁ ⲛⲉⲥ ⲥⲩⲛⲅⲉⲛⲏⲥ ⲧⲏⲣ ⲟⲩ ⲣⲁϣⲉ · ⲁ ⲛⲉⲥ ⲣⲙ̅ ⲣⲁⲩⲏ̅ ⲟⲩⲣⲟⲧ̅ ⲁ ⲡⲉⲥ ⲏⲓ̈ ⲧⲏⲣ ϥ̅ ⲉⲩⲫⲣⲁⲛⲉ · Ⲁⲩⲱ ϩⲁⲡⲁⲝ ϩⲁⲡⲗⲱⲥ ⲁ ⲩ ⲣⲁϣⲉ ϣⲱⲡⲉ ⲛⲁ ⲩ ⲙ̅ ⲡⲉ ⲙⲧⲟ̅ ⲉⲃⲟⲗ ⲙ̅ ⲡ ⲛⲟⲩⲧⲉ · ⲙⲛ̅ ⲛ̅ ⲁⲅⲅⲉⲗⲟⲥ ⲙⲛ̅ ⲛ̅ ⲣⲱⲙⲉ · ⲁ ⲕ ⲛⲁⲩ ⲉ ⲧ ⲙⲛ̅ⲧ ϫⲱⲱⲣⲉ ⲛ̅ ⲧⲉ ⲯⲩⲭⲏ̅ ⲛ̅ ⲥⲟⲩ ⲥⲁⲛⲛⲁ̅ · ⲁ ⲕ ⲛⲁⲩ ⲉ ⲧ ⲙⲛ̅ⲧ ϩⲁⲕ ⲙ̅ ⲡⲉⲓ ⲥⲕⲉⲩⲟⲥ ⲛ̅ ϭⲱⲃ · ⲧⲉ ⲯⲩⲭⲏ ⲛ̅ ⲥⲩⲙⲛⲏ ϣⲁ ⲥ ⲙⲟⲩⲛ ⲉⲃⲟⲗ ⲉ ⲥ ϫⲣⲁⲉⲓⲧ̅ ϩⲛ̅ ⲟⲩ ⲙⲛ̅ⲧ ⲁⲧ ⲙⲟⲩ · ϣⲁ ⲥ ⲙⲟⲩⲛ ⲉⲃⲟⲗ ϩⲛ̅ ⲟⲩ ⲕⲁⲣⲡⲟⲥ ⲉ ϥ ⲣⲟⲟⲩⲧ̅ ⲉ ⲙⲉ ϥ ϩⲱϭⲃ̅ · Ϣⲁ ⲥ ⲙⲟⲩⲛ ⲉⲃⲟⲗ ϩⲛ̅ ⲧ ⲙⲛⲧ̅ ⲁⲧ ϩⲉ̅ ⲛ ⲧ ⲁⲣⲉⲧⲏ̅ ⲉ ⲥ ϭⲟⲗϫ̅ ⲛ ⲧ̅ ⲃⲟⲏⲑⲉⲓⲁ̅ ⲙ̅ ⲡ ⲛⲟⲩⲧⲉ · ⲁ ⲧⲉⲓ̈ ⲥϩⲓⲙⲉ ϭⲉ ϫⲓ ⲉⲟⲟⲩ ϩⲁⲧⲛ̅ ⲛ̅ ⲣⲱⲙⲉ · ⲁⲥⲁⲓ̈ ϩⲓⲧⲛ̅ ⲛ̅ ⲁⲅⲅⲉⲗⲟⲥ · Ⲁ ⲥ ϣⲱⲡⲉ ⲇⲉ ⲉ ⲥ ⲥⲧⲉⲫⲁⲛⲟⲩ ϩⲁⲧⲙ̅ ⲡ ⲛⲟⲩⲧⲉ · ⲧⲛ̅ ⲧⲏⲩⲧⲛ̅ ⲉ ⲧⲁⲓ̈ ⲱ̅ ⲛⲉ ϩⲓⲱⲙⲉ · ⲕⲱϩ ⲉ ⲡⲉ ⲥⲙⲟⲧ̅ ⲛ̅ ⲧⲁⲓ̈ · ϫⲉⲕⲁⲥ ⲉ ⲧⲉⲧⲛ ⲁ ⲙ̅ϣⲁ ϩⲱⲧ̅ ⲧⲏⲩⲧⲛ̅ ⲙ̅ⲙⲁⲧⲉ ⲙ̅ ⲡ ⲧⲁⲓ̈ⲟ̅ ⲛ̅ ⲧⲁⲓ̈ ϩⲓⲧⲙ̅ ⲡ ⲛⲟⲩⲧⲉ ϩⲙ̅ ⲡⲉ ⲭⲥ̅ ⲓⲥ̅ ⲡⲉⲛ ϫⲟⲉⲓⲥ · ⲡ ⲉⲟⲟⲩ ⲛⲁ ϥ ϣⲁ ⲉⲛⲉϩ ϣⲁ ⲉⲛⲉⲓ̈ ⲉⲛⲉϩ ϩⲁⲙⲏⲛ · — ◈◈ — ◈◈ — ◈◈ ⲁⲡⲁ ⲓ̈ⲱϩⲁⲛⲛⲏⲥ ⲁⲣⲭⲏⲉⲡⲓⲥⲕⲟⲡⲟⲩ · — ·· — ·· — ·· — ·· — ·· —
