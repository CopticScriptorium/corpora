0	0	sText1	ϯ ⲉⲡⲓⲥⲧⲟⲗⲏ ⲉⲧ ⲁ ⲩ ⲥϧⲏⲧ ⲥ ⲛ ⲗⲁⲩⲥⲓⲟⲥ ⲡⲓ ⲡⲣⲉⲡⲟⲥⲓⲧⲟⲥ ⲡⲓ ⲃⲱⲕ ⲛⲧⲉ ⲡ ⲭ︦ⲥ︦ ϧⲉⲛ ⲟⲩ ϩⲓⲣⲏⲛⲏ ⲛⲧⲉ ⲫ︦ ϯ︦ ⲁⲙⲏⲛ . ⲱⲟⲩ ⲛ ⲓⲁⲧ ⲥ ⲛ ⲧⲉⲕ ⲡⲣⲟϩⲉⲣⲉⲥⲓⲥ ⲥ ⲉⲙⲡϣⲁ ⲅⲁⲣ ⲛ ⲧⲁ ⲉⲣ ϩⲏⲧ ⲥ ⲉ ϯ ⲉⲡⲓⲥⲧⲟⲗⲏ ⲉⲃⲟⲗ ϩⲓⲧⲉⲛ ϯ ⲙⲉⲧ ⲛⲁⲓⲁⲧ ⲥ ϫⲉ ⲟⲩⲏⲓ ⲅⲁⲣ ⲉⲣⲉ ⲟⲩⲟⲛ ⲛⲓⲃⲉⲛ ⲉⲣⲉ ⲣⲱ ⲟⲩ ⲟⲩⲏⲛ ϧⲉⲛ ⲛⲓ ⲙⲉⲧ ⲉⲫⲗⲏⲟⲩ ⲟⲩⲟϩ ⲛⲁⲓ ⲥⲉ ⲕⲱⲧ ⲛ ϩⲁⲛ ⲏⲓ ⲛⲱ ⲟⲩ ⲛⲏ ⲉⲧⲉ ⲙⲡ ⲟⲩ ϯ ϩⲏⲟⲩ ⲛⲱ ⲟⲩ ⲛⲑⲟⲕ ⲇⲉ ϯⲛⲟⲩ ⲉ ⲕ ⲕⲱϯ ϫⲉ ⲛⲧ ⲟⲩ ϯ ⲥⲃⲱ ⲛⲁ ⲕ ϧⲉⲛ ⲛⲓ ⲥⲁϫⲓ ⲉⲑ ⲟⲩⲁⲃ ⲛⲧⲉ ⲡⲉⲕ ⲓⲱⲧ ⲛ ⲧⲁ ⲫ ⲙⲏⲓ ϫⲉ ⲟⲩⲏⲓ ⲙⲙⲟⲛ ϩⲗⲓ ⲉ ϥ ⲟⲓ ⲛ ⲁⲧ ϭⲓ ⲥⲃⲱ ⲉⲃⲏⲗ ⲉ ⲡⲓ ⲟⲩⲁⲓ ⲙⲙⲁⲩⲁⲧ ϥ ⲫ︦ ϯ︦ ⲛⲧⲉ ⲡⲓ ⲉ ⲡ ⲧⲏⲣ ϥ ⲉⲧⲉ ϯ ⲧⲣⲓⲁⲥ ⲉⲑ ⲟⲩⲁⲃ ⲛ ⲟⲙⲟⲟⲩⲥⲓⲟⲥ ⲧⲉ ⲉⲡⲓⲇⲏ ⲥ ϣⲟⲡ ⲙⲙⲁⲩⲁⲧ ⲥ ⲙⲙⲟⲛ ϩⲗⲓ ϧⲁϫⲱ ⲥ ⲛ ⲧⲁⲓ ⲙⲉⲑ ⲛⲟⲩϯ ⲛ ⲟⲩⲱⲧ ⲧⲁⲓ ⲙⲉⲧ ⲟⲩⲣⲱ ⲛ ⲟⲩⲱⲧ ⲛⲓ ⲕⲉ ⲭⲱⲟⲩⲛⲓ ⲧⲏⲣ ⲟⲩ ⲓⲧⲉ ⲛⲁ ⲧ ⲫⲉ ⲓⲧⲉ ⲛⲁ ⲡ ⲕⲁϩⲓ ϣⲁ ⲩ ⲉⲣ ⲭⲣⲓⲁ ⲛ ϯ ⲥⲃⲱ ⲛⲱ ⲟⲩ ⲉ ⲡⲓⲇⲏ ϩⲁⲛ ⲥⲱⲛⲧ ⲛⲉ ⲛⲉⲙ ϩⲁⲛ ⲑⲁⲙⲓⲟ ⲛⲧⲉ ⲫ︦︦ ϯ︦ ϯ ⲧⲁⲝⲓⲥ ⲛ ϩⲟⲩⲓϯ ⲉⲧⲉ ⲛⲓ ⲁⲅⲅⲉⲗⲟⲥ ⲛⲉ ϣⲁ ⲩ ϭⲓ ⲥⲃⲱ ⲛⲱ ⲟⲩ ⲉⲃⲟⲗ ϩⲓⲧⲟⲧ ⲥ ⲛ ϯ ⲧⲣⲓⲁⲥ ⲉⲑ ⲟⲩⲁⲃ ⲟⲩⲟϩ ⲛ ⲟ ⲙⲟⲟⲩⲥⲓⲁ ⲟⲩⲟϩ ⲛⲁ ϯ ⲧⲁⲝⲓⲥ ⲙ ⲙⲁϩ ⲥⲛⲟⲩϯ ϣⲁ ⲩ ϭⲓ ⲥⲃⲱ ⲉⲃⲟⲗ ϩⲓⲧⲟⲧ ⲟⲩ ⲛ ⲛⲓ ϩⲟⲩⲁϯ ⲟⲩⲟϩ ⲛⲁ ϯ ⲧⲁⲝⲓⲥ ⲙ ⲙⲁϩ ⲅ︦ ϣⲁ ⲩ ϭⲓ ⲥⲃⲱ ⲉⲃⲟⲗ ϩⲓⲧⲟⲧ ⲥ ⲛ ϯ ⲙⲁϩ ⲃ︦ϯ ⲟⲩⲟϩ ⲡⲁⲓ ⲣⲏϯ ⲟⲩⲟⲛ ⲥⲁ ⲟⲩⲟⲛ ⲕⲁⲧⲁ ⲧⲁⲝⲓⲥ ϣⲁⲧⲉ ⲕ ⲓ ⲉ ⲛⲓ ϧⲁⲉⲩ . ⲛⲏ ⲅⲁⲣ ⲉⲧ ⲟⲓ ⲛ ⲛⲓϣϯ ϧⲉⲛ ⲡⲟⲩ ⲉⲙⲓ ⲛⲉⲙ ⲧⲟⲩ ⲁⲣⲉⲧⲏ ⲛⲑⲱⲟⲩ ⲛⲉ ⲉ ϣⲁ ⲩ ϯ ⲥⲃⲱ ⲛ ⲛⲏ ⲉⲧ ⲟⲓ ⲛ ⲕⲟⲩϫⲓ ϧⲉⲛ ⲛⲓ ⲁⲣⲉⲧⲏ ⲛⲉⲙ ⲡⲓ ⲉⲙⲓ ⲙ ⲙⲏⲓ ⲟⲩⲟⲛ ⲅⲁⲣ ⲛⲓⲃⲉⲛ ⲉⲧ ϫⲱ ⲙⲙⲟ ⲥ ϫⲉ ⲧⲉⲛ ⲉⲣ ⲭⲣⲓⲁ ⲁⲛ ⲛ ⲣⲉϥ ϯ ⲥⲃⲱ ⲟⲩⲟϩ ⲉⲣⲉ ⲡⲟⲩ ϩⲏⲧ ⲑⲏⲧ ⲁⲛ ⲛⲉⲙ ⲛⲏ ⲉⲧ ϯ ⲥⲃⲱ ⲛⲱ ⲟⲩ ⲛⲁⲓ ⲉⲧⲉ ⲙⲙⲁⲩ ⲉ ⲩ ϣⲱⲛⲓ ϧⲉⲛ ⲡⲓ ϣⲱⲛⲓ ⲛ ϯ ⲙⲉⲧ ⲁⲧ ⲉⲙⲓ ⲉⲧⲉ ⲑ ⲙⲁⲩ ⲧⲉ ⲛ ϯ ⲙⲉⲧ ϭⲁⲥⲓ ϩⲏⲧ ⲑⲏ ⲉⲧ ⲁ ⲩ ⲙⲉⲛⲣⲓⲧ ⲥ ⲛϫⲉ ⲛⲏ ⲉⲧ ⲁ ⲩ ⲥⲉⲃⲧⲱⲧ ⲟⲩ ⲉ ⲡ ⲧⲁⲕⲟ ⲓⲥϫⲉⲛ ϣⲟⲣⲡ ⲉⲧⲉ ⲛⲓ ⲇⲉⲙⲱⲛ ⲛⲉ ⲛⲏ ⲉⲧ ⲁ ⲩ ⲃⲉⲣⲃⲱⲣ ⲟⲩ ⲉ ⲡ ⲉⲥⲏⲧ ⲉⲃⲟⲗ ϧⲉⲛ ⲧ ⲫⲉ ⲛⲁⲓ ⲉⲧ ⲁ ⲩ ⲥⲱⲕ ⲛⲱ ⲟⲩ ⲛ ⲟⲩ ⲙⲉⲧ ϭⲁⲥⲓ ϩⲏⲧ ⲙⲡ ⲟⲩ ⲟⲩⲱϣ ⲉ ϭⲛⲉ ϫⲱ ⲟⲩ ⲛ ⲛⲓ ϫⲟⲙ ⲛⲥⲁ ⲡ ϣⲱⲓ ⲁⲗⲗⲁ ⲁ ⲩ ⲫⲱⲧ ⲛⲧⲟⲧ ⲟⲩ ⲛ ⲛⲓ ⲣⲉϥ ϯ ⲥⲃⲱ ⲉⲧ ϧⲉⲛ ⲛⲓ ⲫⲏⲟⲩⲓ . ⲙⲁ ϩⲑⲏ ⲕ ⲟⲛ ϧⲉⲛ ⲟⲩ ⲕⲁϯ ⲉ ϥ ⲣⲏⲥ ⲛⲏ ⲉ ϯ ⲥϧⲁⲓ ⲙⲙⲱ ⲟⲩ ⲛⲁⲓ ϫⲉ ⲟⲩⲏⲓ ⲛⲓ ⲗⲉⲝⲓⲥ ⲁⲛ ⲛⲉ ⲛⲓ ⲥⲃⲱⲟⲩⲓ ⲟⲩⲇⲉ ⲛⲓ ⲥⲩⲗⲁⲃⲏ ⲛⲁⲓ ⲅⲁⲣ ⲕ ϫⲓⲙⲓ ⲙⲙⲱ ⲟⲩ ⲛⲧⲟⲧ ⲟⲩ ⲛ ⲛⲓ ⲕⲉ ⲥⲁ ⲙ ⲡ ⲉⲧ ϩⲱⲟⲩ ⲛ ⲣⲱⲙⲓ ⲁⲗⲗⲁ ⲑⲁⲓ ⲧⲉ ϯ ⲥⲃⲱ ⲛ ⲧⲁ ⲫ ⲙⲏⲓ ⲡⲓ ϫⲓⲛ ⲕⲁϯ ⲛⲉⲙ ⲡⲓ ⲧⲁϩⲟ ⲉⲣⲁⲧ ϥ ⲛⲧⲉ ⲛⲓ ⲙⲉⲩⲓ ⲉⲑ ⲛⲁⲛⲉ ⲩ ⲛⲉⲙ ϯ ⲙⲉⲧ ⲁⲧ ⲙⲕⲁϩ ⲛ ϩⲏⲧ ⲛⲉⲙ ϯ ⲙⲉⲧ ⲁⲧ ϫⲱⲛⲧ ⲛⲉⲙ ϯ ⲙⲉⲧ ⲁⲧ ϣⲑⲟⲣⲧⲉⲣ ⲛⲉⲙ ϯ ⲙⲉⲧ ⲁⲑ ⲙⲉⲩⲓ ⲉ ⲡⲓ ⲡ ⲉⲧ ϩⲱⲟⲩ ⲛⲉⲙ ϯ ⲡⲁⲣⲣⲏⲥⲓⲁ ⲙ ⲡⲉ ⲙⲑⲟ ⲙ ⲫ︦ ϯ︦ ⲛ ⲣⲏϯ ⲛⲓⲃⲉⲛ ⲑⲏ ⲉⲧ ⲙⲓⲥⲓ ⲙ ⲡⲓ ⲥⲁϫⲓ ϧⲉⲡ ⲡⲓ ϩⲏⲧ ⲑⲏ ⲉⲧ ⲟⲓ ⲙ ⲫ ⲣⲏϯ ⲛ ⲟⲩ ϣⲁϩ ⲛ ⲭⲣⲱⲙ . ⲡ ⲥⲁϫⲓ ⲅⲁⲣ ⲛⲧⲉ ⲫ︦ ϯ︦ ⲟⲩ ⲭⲣⲱⲙ ⲉ ϥ ⲟⲩⲱⲙ ⲡⲉ ⲕⲁⲧⲁ ⲡ ⲥⲁϫⲓ ⲙ ⲡⲁⲩⲗⲟⲥ ⲉⲛⲉ ⲫⲁⲓ ⲅⲁⲣ ⲁⲛ ⲡⲉ ⲡⲓ ⲥⲁϫⲓ ⲛⲁ ϥ ⲛⲁ ϫⲟ ⲥ ⲁⲛ ⲡⲉ ⲛϫⲉ ⲡⲓ ⲣⲉϥ ϯ ⲥⲃⲱ ⲉⲑ ⲛⲁⲛⲉ ϥ ⲛ ⲛⲏ ⲉⲧⲉ ⲛⲟⲩϥ ⲙ ⲙⲁⲑⲏⲧⲏⲥ ϫⲉ ⲁⲣⲓ ⲉⲙⲓ ⲉⲃⲟⲗ ⲙⲙⲟ ⲓ ϫⲉ ⲁⲛⲟⲕ ⲟⲩ ⲣⲉⲙ ⲣⲁⲩϣ ⲟⲩⲟϩ ϯ ⲑⲉⲃⲓⲏⲟⲩⲧ ϧⲉⲛ ⲡⲁ ϩⲏⲧ ⲛⲁ ϥ ⲥⲟⲗⲥⲉⲗ ⲛ ⲛⲓ ⲥⲁϫⲓ ⲁⲛ ϧⲉⲛ ⲟⲩ ⲙⲉⲧ ⲫⲓⲗⲟⲥⲟⲫⲟⲥ ϧⲁⲧⲟⲧ ⲟⲩ ⲛ ⲛⲉϥ ⲁⲅⲓⲟⲥ ⲛ ⲁⲡⲟⲥⲧⲟⲗⲟⲥ ⲁⲗⲗⲁ ϧⲉⲛ ⲟⲩ ⲙⲉⲧ ϣⲁⲙϣⲉ ⲛⲟⲩϯ ⲛⲉⲙ ⲟⲩ ϫⲓⲛ ⲕⲁϯ ⲉ ⲥ ϣⲟⲙ ⲛⲉⲙ ⲉⲛⲧⲟⲗⲏ ⲛⲓⲃⲉⲛ ⲛⲧⲉ ϯ ⲙⲉⲑ ⲙⲏⲓ ⲉ ϥ ⲟⲩⲱϣ ⲁⲛ ⲉ ϯ ⲙⲕⲁϩ ⲛ ϩⲏⲧ ⲛ ϩⲗⲓ ⲉⲃⲏⲗ ⲉ ⲛⲏ ⲉⲑ ⲙⲟⲥϯ ⲙ ⲡⲓ ⲥⲁϫⲓ ⲙⲙⲁⲩ ⲁⲧ ⲟⲩ ⲛⲉⲙ ⲛⲏ ⲉⲑ ⲙⲟⲥϯ ⲛ ⲛⲓ ⲣⲉϥ ϯ ⲥⲃⲱ . ϯ ⲯⲩⲭⲏ ⲅⲁⲣ ⲉⲧⲉ ⲣ ⲁⲥ ⲕⲓⲛ ⲉ ⲡ ⲭ︦ⲥ︦ ϩⲱϯ ⲉⲣⲟ ⲥ ⲡⲉ ⲛⲧⲉ ⲥ ϭⲓ ⲥⲃⲱ ϧⲉⲛ ⲟⲩ ⲕⲁϯ ⲉ ⲛⲏ ⲉⲧⲉ ⲥ ⲉⲙⲓ ⲉⲣⲱ ⲟⲩ ⲁⲛ ⲥⲉ ⲛⲧⲉ ⲥ ϭⲓ ⲥⲃⲱ ⲛⲑⲟϥ ⲉ ⲛⲏ ⲉⲧ ⲁ ⲥ ⲟⲩⲱ ⲉⲙⲓ ⲉⲣⲱ ⲟⲩ ϧⲉⲛ ⲟⲩ ⲧⲁϫⲣⲟ ⲉϣⲱⲡ ⲥ ⲟⲩⲱϣ ⲁⲛ ⲉ ⲉⲣ ⲟⲩⲁⲓ ϧⲉⲛ ⲡⲁⲓ ⲃ︦ ⲁⲣⲓ ⲉⲙⲓ ϫⲉ ⲉ ⲥ ϣⲱⲛⲓ ϧⲉⲛ ⲟⲩ ⲗⲓⲃⲓ ⲧ ⲁⲣⲭⲏ ⲅⲁⲣ ⲛ ϯ ⲁⲡⲟⲥⲧⲁⲥⲓⲁ ⲉⲃⲟⲗ ϩⲁ ⲫ︦ ϯ︦ ⲑⲁⲓ ⲧⲉ ⲟⲩ ⲣⲱⲙⲓ ⲁϥϣⲁⲛ ⲙⲁϩ ϧⲏⲧ ϥ ⲙ ⲡ ⲥⲁϫⲓ ⲛ ⲫ︦ ϯ︦ ⲛⲧⲉ ϥ ϣⲧⲉⲙ ⲉⲣ ⲉⲡⲓⲑⲩⲙⲓⲛ ⲉⲣⲟ ϥ ⲟⲩⲇⲉ ⲛⲧⲉ ϥ ϣⲧⲉⲙ ⲉⲣ ϩⲱⲃ ⲉⲣⲟ ϥ ϯ ⲯⲩⲭⲏ ⲅⲁⲣ ⲛⲧⲉ ⲡⲓ ⲙⲁⲓ ⲛⲟⲩϯ ϩⲟⲕⲉⲣ ⲙ ⲡⲓ ⲥⲁϫⲓ ⲛⲧⲉ ⲫ︦ ϯ︦ ⲛ ⲥⲏⲟⲩ ⲛⲓⲃⲉⲛ ϣⲁ ⲧⲉϥ ⲛⲓϥⲓ ⲛ ϧⲁⲉ ϫⲉⲙ ⲛⲟⲙϯ ⲟⲩⲟϩ ϭⲣⲟ ⲙⲙⲟ ⲕ ⲟⲩⲟϩ ⲡ ϭ︦ⲥ︦ ⲓ︦ⲏ︦ⲥ︦ ⲡ ⲭ︦ⲥ︦ ⲛⲁ ϯ ⲛ ⲟⲩ ϩⲙⲟⲧ ⲛⲁ ⲕ ϧⲉⲛ ⲡⲓ ⲉⲙⲓ ⲉⲑ ⲛⲁⲛⲉ ϥ . ⲟⲩϫⲁⲓ ϧⲉⲛ ⲡ ϭ︦ⲥ︦ ⲁⲙⲏⲛ . ⲡⲓ ϫⲓⲛ ⲱⲛϧ ⲛⲧⲉ ϩⲁⲛ ⲣⲱⲙⲓ ⲉ ⲩ ⲟⲩⲁⲃ ⲫⲏ ⲉⲧ ⲟⲩ ⲥⲁϫⲓ ⲙⲙⲟ ϥ ⲛ ⲗⲁⲩⲥⲓⲟⲥ ⲡⲓ ⲡⲣⲉⲡⲟⲥⲓⲧⲟⲥ ⲡⲓ ⲃⲱⲕ ⲛⲧⲉ ⲓⲏⲥ ⲡ ⲭⲥ . ⲁ ⲟⲩ ⲙⲏϣ ϩⲓ ⲧⲟⲧ ⲟⲩ ⲉ ⲥϧⲉ ϩⲁⲛ ⲙⲏϣ ⲛ ⲃⲱⲗ ⲕⲁⲧⲁ ⲥⲏⲟⲩ ⲟⲩⲟϩ ⲁ ⲩ ⲭⲁ ⲩ ϧⲉⲛ ⲡⲓ ⲕⲟⲥⲙⲟⲥ ⲉ ⲡ ϫⲓⲛ ⲧ ⲟⲩ ϣⲟⲩϣⲟⲩ ⲉϫⲱ ⲟⲩ ⲁⲛ ⲁⲗⲗⲁ ϫⲉ ϩⲓⲛⲁ ⲛⲧⲉ ⲡⲓ ⲕⲟⲥⲙⲟⲥ ⲛⲁⲩ ⲙ ⲃⲟⲗ ⲛϧⲏⲧ ⲟⲩ . ϩⲁⲛ ⲟⲩⲟⲛ ⲙⲉⲛ ⲁ ⲩ ⲉⲣ ⲕⲁⲑⲏ ⲕⲓⲛ ⲙⲙⲱ ⲟⲩ ⲉⲃⲟⲗ ϩⲓⲧⲉⲛ ⲡⲓ ⲛⲓϥⲓ ⲛⲧⲉ ⲡⲓ ϩⲙⲟⲧ ⲉⲧ ⲥⲁ ⲡ ϣⲱⲓ ⲫⲏ ⲉⲧ ⲁ ⲫ︦ ϯ︦ ⲛⲓϥⲓ ⲙⲙⲱ ⲟⲩ ⲛϧⲏⲧ ⲟⲩ ⲉⲑⲃⲉ ⲟⲩ ⲕⲱⲧ ⲛⲉⲙ ⲟⲩ ⲧⲁϫⲣⲟ ⲛⲧⲉ ϯ ⲙⲉⲧ ⲣⲱⲙⲓ ⲛⲏ ⲉⲑ ⲙⲟϣⲓ ⲛⲥⲁ ⲛⲓ ⲉⲛⲧⲟⲗⲏ ⲛⲉⲙ ⲛⲓ ⲟⲩⲁϩ ⲥⲁϩⲛⲓ ⲛⲧⲉ ⲡⲉⲛ ⲥⲱⲧⲏⲣ ⲓ︦ⲏ︦ⲥ︦ ⲡ ⲭ︦ⲥ︦ ⲡ ϣⲏⲣⲓ ⲙ ⲫ︦ ϯ︦︦ ⲫ ⲓⲱⲧ ϧⲉⲛ ⲟⲩ ⲛⲁϩϯ ⲛ ⲁⲧ ⲙⲉⲧ ϣⲟⲃⲓ ϩⲁⲛ ⲕⲉ ⲟⲩⲟⲛ ⲇⲉ ⲟⲛ ⲁ ⲩ ⲉⲣ ⲙⲁⲓ ϩⲩⲗⲏ ⲉⲃⲟⲗ ϩⲓⲧⲉⲛ ϯ ⲙⲉⲧ ⲣ ⲁⲛⲁ ϥ ⲛ ⲣⲱⲙⲓ ⲉⲧ ⲧⲁⲕⲏⲟⲩⲧ ⲁ ⲩ ⲕⲱ ⲛ ϩⲁⲛ ⲥⲁϫⲓ ⲙ ⲃⲱⲗ ⲉϧⲣⲏⲓ ⲉ ⲩ ϯ ⲛⲟⲙϯ ⲛ ⲛⲏ ⲉⲑ ⲗⲟⲃⲓ ⲛⲥⲁ ϯ ϩⲩⲇⲟⲛⲏ ⲛⲉⲙ ⲡⲓ ϫⲱⲛⲧ ⲉ ⲩ ⲟⲓ ⲙ ⲙⲁⲓ ⲁⲣⲭⲱⲛ ⲉ ⲩ ⲟⲓ ⲙ ⲙⲁⲓ ⲣⲁⲙⲁⲟ ⲟⲩⲟϩ ⲙⲁⲓ ϩⲏⲕⲓ ⲁⲛ ϣⲁⲧ ⲟⲩ ⲧⲁⲕⲟ ⲛ ⲛⲏ ⲉⲧ ϣⲟⲩϣⲟⲩ ⲙⲙⲱ ⲟⲩ ϧⲉⲛ ⲛⲓ ⲙⲉⲩⲓ ⲉⲣⲉ ⲡⲟⲩ ⲕⲁϯ ⲟⲓ ⲙ ⲃⲉⲗⲗⲉ ϧⲉⲛ ⲛⲓ ⲭⲣⲏⲁ ⲉⲧⲉ ⲛⲓ ⲥⲭⲓⲥⲙⲁⲧⲓⲕⲟⲥ ⲛ ϩⲉ ⲣⲉⲧⲓⲕⲟⲥ ⲧⲏⲣ ⲟⲩ ⲛⲉ ⲛⲁⲓ ⲉⲧ ϯ ⲛ ⲟⲩ ⲑⲱⲗⲉⲃ ⲛⲥⲁ ϯ ⲛⲁⲓⲁⲧ ⲥ ⲉⲑ ⲟⲩⲁⲃ ⲛ ⲕⲁⲑⲟⲗⲓⲕⲏ ⲛ ⲛ ⲉⲕⲕⲗⲏⲥⲓⲁ ⲑⲏ ⲉⲧ ⲟⲓ ⲛ ⲁⲧ ⲁϭⲛⲓ ϧⲉⲛ ⲡⲉⲥ ϫⲓⲛ ⲱⲛϧ ⲧⲏⲣ ϥ ⲉ ⲩ ⲥⲓϯ ⲛ ϩⲁⲛ ⲥⲁϫⲓ ⲉ ⲩ ϩⲱⲟⲩ ⲙ ⲙⲉⲧ ⲫⲓⲗⲟⲥⲟⲫⲟⲥ ⲉ ⲡ ϩⲏⲧ ⲛ ⲛⲓ ⲣⲱⲙⲓ ⲛ ⲁⲧ ⲕⲁϯ ϫⲉ ϩⲓⲛⲁ ⲛⲧ ⲟⲩ ⲧⲁⲕⲟ ⲙ ⲡⲟⲩ ϫⲓⲛ ⲱⲛϧ ⲉⲃⲟⲗ ϩⲁ ϯ ⲙⲉⲧ ⲥⲉⲙⲛⲟⲥ . ⲁ ⲥ ⲣ ⲁⲛⲏ ⲓ ϩⲱ ⲁⲛⲟⲕ ϧⲁ ⲡⲓ ϫⲱⲃ ⲟⲩⲟϩ ⲉⲧ ⲑⲉⲃⲓⲏⲟⲩⲧ ⲉⲧ ⲁ ⲓ ϣⲫⲓⲧ ϧⲁ ⲧ ϩⲏ ⲙ ⲡⲓ ⲟⲩⲁϩ ⲥⲁϩⲛⲓ ⲛⲧⲉ ⲧⲉⲕ ⲙⲉⲧ ⲙⲁⲓ ⲛⲟⲩϯ ⲟⲩⲟϩ ⲛ ϣⲁⲙϣⲉ ⲛⲟⲩϯ ⲛⲉⲙ ϯ ⲡⲣⲟⲕⲟⲡⲏ ⲛⲧⲉ ⲡⲉⲕ ⲙⲉⲩⲓ ⲉ ⲧⲁⲙⲟ ⲕ ϫⲉ ⲓⲥϫⲉⲛ ⲧⲁ ⲙⲉⲧ ⲕⲟⲩϫⲓ ϣⲁ ϯⲛⲟⲩ ⲁ ⲓ ⲉⲣ ⲗ︦ⲅ︦ ⲛ ⲣⲟⲙⲡⲓ ϧⲉⲛ ϯ ⲡⲟⲗⲏⲧⲓⲁ ⲛⲧⲉ ⲛⲓ ⲥⲛⲏⲟⲩ ⲉ ⲓ ⲟⲓ ⲙ ⲙⲟⲛⲁⲭⲟⲥ ⲛⲱ ⲟⲩ ϧⲉⲛ ϯ ⲁⲥⲕⲩⲥⲓⲥ ⲟⲩⲟϩ ⲓⲥ ⲕⲉ ⲕ̄ ⲛ ⲣⲟⲙⲡⲓ ⲁ ⲓ ⲁⲓⲧ ⲟⲩ ϧⲉⲛ ϯ ⲙⲉⲧ ⲉⲡⲓⲥⲕⲟⲡⲟⲥ ⲟⲩⲟϩ ϯⲛⲟⲩ ⲓⲥϫⲉ ⲕⲉ ⲋ ⲛ ⲣⲟⲙⲡⲓ ϯ ⲟⲛϧ ⲛϧⲏⲧ ⲟⲩ ⲉ ⲓ ⲉⲣ ⲉⲡⲓⲑⲩⲙⲓⲛ ⲉ ⲧⲁⲙⲟ ⲕ ⲉ ⲛⲓ ϩⲃⲏⲟⲩⲓ ⲉⲧ ⲧⲟⲩⲃⲏⲟⲩⲧ ⲟⲩⲟϩ ⲉⲑ ⲙⲉϩ ⲛ ⲱⲟⲩ ⲛⲉⲙ ⲁⲣⲉⲧⲏ ⲛⲓⲃⲉⲛ ⲛⲧⲉ ⲛⲓ ϧⲉⲗⲗⲟⲓ ⲉⲑ ⲟⲩⲁⲃ ⲛⲏ ⲉⲧ ⲁ ⲓ ⲛⲁⲩ ⲉⲣⲱ ⲟⲩ ⲛⲉⲙ ⲛⲏ ⲉⲧ ⲁ ⲓ ⲥⲟⲑⲙ ⲟⲩ ϧⲉⲛ ⲛⲁ ⲙⲁϣϫ ⲉⲃⲟⲗ ϩⲓⲧⲉⲛ ϩⲁⲛ ⲓⲟϯ ⲉ ⲩ ⲛϩⲟⲧ ϧⲉⲛ ⲛⲓ ϣⲁϥⲉⲩ ⲛⲧⲉ ⲭⲏⲙⲓ ⲛⲉⲙ ⲛⲓ ⲫⲁⲓⲁⲧ ⲛⲉⲙ ⲛⲏ ⲉⲧ ⲁ ⲩ ϣⲱⲡⲓ ϧⲉⲛ ⲙⲁ ⲣⲏⲥ ⲛⲉⲙ ⲥⲟⲩⲁⲛ ⲛⲉⲙ ⲛⲓ ⲙⲁ ⲉⲣⲉ ⲛⲓ ⲣⲉⲙ ⲧⲁⲃⲉⲛⲛⲏⲥⲓ ϣⲟⲡ ⲙⲙⲁⲩ ⲛⲉⲙ ϯ ⲙⲉⲥⲟⲡⲟⲧⲟⲙⲓⲁ ⲛⲉⲙ ϯ ⲥⲩⲣⲓⲁ ⲛⲉⲙ ϯ ⲡⲁⲗⲉⲥⲧⲏⲛⲏ ⲛⲉⲙ ⲛⲓ ⲙⲁ ⲛ ϩⲱⲧⲡ ⲣⲱⲙⲏ ⲛⲉⲙ ⲧ ⲕⲁⲃⲁⲛⲓⲁ ⲛⲉⲙ ⲛⲏ ⲉⲧ ⲥⲁ ϧⲟⲩⲛ ⲙⲙⲱ ⲟⲩ . ⲁ ⲓ ϥⲓ ⲣⲱⲟⲩϣ ϧⲉⲛ ⲟⲩ ϫⲱϥ ⲛ ϩⲏⲧ ⲉ ϯ ⲛ ϩⲑⲏ ⲓ ⲉ ⲑⲣ ⲓ ⲥϧⲉ ⲡⲁⲓ ϫⲱⲙ ⲛⲁ ⲕ ⲓⲥϫⲉⲛ ⲧ ⲁⲣⲭⲏ ⲛ ⲛⲓ ϩⲃⲏⲟⲩⲓ ⲛⲧⲉ ϯ ⲙⲉⲧ ⲙⲟⲛⲁⲭⲟⲥ ⲉⲧ ⲁ ⲥ ϣⲱⲡⲓ ϩⲓ ⲡ ϣⲁϥⲉ ϩⲟⲡⲟⲥ ⲛⲧⲉ ϥ ϣⲱⲡⲓ ⲛⲁ ⲕ ⲛ ⲟⲩ ⲓⲁⲗ ⲉ ⲑⲣⲉ ⲕ ⲛⲁⲩ ⲉ ⲡⲉⲕ ⲥⲙⲟⲧ ⲛϧⲏⲧ ϥ ⲉ ⲕ ⲓⲣⲓ ⲙ ⲡⲉϥ ⲙⲉⲩⲓ ⲙ ⲡⲉ ϩⲟⲟⲩ ⲛⲉⲙ ⲡⲓ ⲉϫⲱⲣϩ ⲉ ⲩ ⲛⲟϩⲉⲙ ⲛ ⲧⲉⲕ ⲯⲩⲭⲏ ⲉ ϥ ⲙⲉϩ ⲛ ⲱⲟⲩ ⲛⲉⲙ ⲫⲁϧⲣⲓ ⲛ ⲛⲟⲩϯ ⲉ ϥ ⲧⲁⲗϭⲟ ⲛ ϯ ⲉⲃϣⲓ ϫⲉ ϩⲓⲛⲁ ⲡⲓ ⲕⲉ ϩⲛⲓⲙ ⲛⲧⲉ ϯ ⲉⲡⲓⲑⲩⲙⲓⲁ ⲛⲧⲉ ϥ ϩⲓⲧ ϥ ⲉⲃⲟⲗ ϩⲁⲣⲟ ⲕ ⲛⲉⲙ ϯ ⲙⲉⲧ ϩⲏⲧ ⲃ︦ ⲛⲉⲙ ⲡⲓ ⲁⲛⲟⲛⲓ ⲛⲧⲉ ⲡⲓ ϩⲟⲩⲟ ⲭⲣⲓⲁ ⲛⲧⲉ ⲡⲁⲓ ⲕⲟⲥⲙⲟⲥ ⲛⲉⲙ ⲙⲉⲧ ϭⲉⲛⲛⲉ ⲛⲓⲃⲉⲛ ⲛⲉⲙ ⲡⲓ ⲙⲕⲁϩ ⲛ ϩⲏⲧ ⲛⲉⲙ ⲡⲓ ϣⲑⲟⲣⲧⲉⲣ ⲛⲉⲙ ϯ ⲙⲉⲧ ⲕⲟⲩϫⲓ ⲛ ϩⲏⲧ ⲛⲉⲙ ⲡⲓ ϫⲱⲛⲧ ⲛ ⲁⲧ ϣ ⲁⲙ ⲟⲛⲓ ⲛⲧⲟⲧ ϥ ⲟⲩⲟϩ ⲛⲧⲉ ⲕ ϣⲱⲡⲓ ⲉ ⲕ ⲛⲏⲟⲩ ⲉ ⲧ ϩⲏ ϧⲉⲛ ϯ ⲡⲣⲟⲕⲟⲡⲏ ⲛⲧⲉ ⲛⲓ ⲙⲉⲩⲓ ⲛⲧⲉ ⲫ︦ ϯ︦︦ ⲛⲉⲙ ϯ ⲙⲉⲧ ϣⲁⲙϣⲉ ⲛⲟⲩϯ ⲉⲧ ⲧⲟⲩⲃⲏⲟⲩⲧ ⲟⲩⲟϩ ⲛⲧⲉ ⲕ ϣⲱⲡⲓ ⲉ ⲕ ⲟⲓ ⲉ ϭⲁⲩ ⲙⲱⲓⲧ ⲛⲁ ⲕ ⲛⲉⲙ ⲛⲏ ⲉⲑ ⲛⲉⲙⲁ ⲕ ⲛⲉⲙ ⲛⲏ ⲉⲑ ⲛⲏⲟⲩ ϩⲁⲣⲟ ⲕ ⲛⲉⲙ ⲛⲓ ϣⲁⲙϣⲉ ⲛⲟⲩϯ ⲛ ⲟⲩⲣⲱⲟⲩ ⲉⲃⲟⲗ ϩⲓⲧⲉⲛ ⲛⲁⲓ ⲥⲃⲱⲟⲩⲓ ⲛⲉⲙ ⲛⲓ ⲥⲁϫⲓ ⲛⲧⲉ ⲛⲁⲓ ⲁⲥⲕⲏⲧⲏⲥ ⲉⲧⲉ ⲛ ϧⲉⲗⲗⲟⲓ ⲉⲑ ⲟⲩⲁⲃ ⲛⲉ ϩⲓⲛⲁ ⲛ ⲥⲉ ⲓⲏⲥ ⲙⲙⲱ ⲟⲩ ⲛϫⲉ ⲛⲏ ⲉⲧ ⲟⲓ ⲙ ⲙⲁⲓ ⲭ︦ⲣ︦ⲥ︦ ⲉ ⲉⲣ ⲟⲩⲁⲓ ⲛⲉⲙ ⲫ︦ ϯ︦︦ ⲕⲁⲧⲁ ⲛⲓ ⲁⲣⲉⲧⲏ ⲛⲉⲙ ϯ ⲁⲅⲁⲡⲏ ⲛ ⲁⲧ ⲫⲱⲣϫ ⲉ ⲩ ⲥⲟⲡ ⲟⲩⲟϩ ⲉ ϫⲟⲩϣⲧ ⲉⲃⲟⲗ ⲛ ⲥⲏⲟⲩ ⲛⲓⲃⲉⲛ ϧⲁ ⲧ ϩⲏ ⲙ ⲡⲓ ϫⲓⲛ ⲓ ⲉⲃⲟⲗ ϧⲉⲛ ⲥⲱⲙⲁ ⲉ ϣⲱⲡⲓ ⲛⲉⲙⲁ ϥ ⲕⲁⲧⲁ ⲫ ⲣⲏϯ ⲉⲧ ⲥϧⲏⲟⲩⲧ ϫⲉ ⲛⲁⲛⲉ ⲥ ⲛ ⲏⲓ ⲉ ⲃⲱⲗ ⲉⲃⲟⲗ ϧⲉⲛ ⲧⲁⲓ ⲥⲁⲣⲝ ⲉ ϣⲱⲡⲓ ⲛⲉⲙ ⲡ ⲭ︦ⲥ︦ ⲟⲩⲟϩ ⲡⲁⲗⲓⲛ ϫⲉ ⲥⲉⲃⲧⲉ ⲛⲉⲧⲉⲛ ϩⲃⲏⲟⲩⲓ ϧⲉⲛ ⲡⲉⲧⲉⲛ ϫⲓⲛ ⲓ ⲉⲃⲟⲗ ϧⲉⲛ ⲥⲱⲙⲁ ⲟⲩⲟⲛ ⲛⲓⲃⲉⲛ ⲉⲧ ⲭⲱ ⲙ ⲡⲟⲩ ⲙⲟⲩ ϧⲉⲛⲧ ⲉⲣⲱ ⲟⲩ ⲛ ⲛⲁⲩ ⲛⲓⲃⲉⲛ ϩⲱϯ ⲅⲁⲣ ⲡⲉ ⲛⲧⲉ ϥ ⲧⲁϩⲟ ⲛ ⲉ ⲛ ⲟⲃϣ ⲕⲁⲛ ⲉϣⲱⲡ ⲧⲉⲛ ⲟⲩⲱϣ ⲁⲛ ⲫⲁⲓ ⲟⲩⲛ ⲉⲧⲉ ⲙⲙⲁⲩ ⲉⲣⲉ ⲛⲉϥ ⲙⲉⲩⲓ ⲧⲟⲙⲓ ⲉ ⲫ ϯ ⲛ ⲛⲁⲩ ⲛⲓⲃⲉⲛ ϥ ⲛⲁ ⲉⲣ ⲟⲩ ⲙⲏϣ ⲛ ⲛⲟⲃⲓ ⲁⲛ ϥ ⲛⲁ ⲱⲃϣ ⲅⲁⲣ ⲁⲛ ⲉ ⲛⲓ ϩⲟⲛϩⲉⲛ ⲛⲉⲙ ⲛⲓ ⲉⲛⲧⲟⲗⲏ ⲛⲧⲉ ⲫ︦ ϯ︦︦ ⲟⲩⲇⲉ ϥ ⲛⲁ ⲉⲣ ⲕⲁⲧⲁⲫⲣⲟⲛⲓⲛ ⲁⲛ ⲛ ϯ ⲙⲉⲧ ⲕⲟⲩϫⲓ ⲛⲧⲉ ⲡⲉⲛ ϫⲓⲛ ⲥⲁϫⲓ ⲛⲧⲉ ⲛⲓ ⲗⲉⲝⲓⲥ ⲛⲏ ⲉⲧⲉ ⲛ ⲥⲉ ϭⲟⲣⲡ ⲉⲃⲟⲗ ⲁⲛ ⲛ ϩⲟⲩⲟ ⲟⲩⲇⲉ ⲥⲉ ⲥⲉⲗⲥⲱⲗ ⲁⲛ ϧⲉⲛ ⲟⲩ ⲥⲃⲱ ⲙ ⲙⲉⲧ ⲫⲓⲗⲟⲥⲟⲫⲟⲥ ⲛⲧⲉ ⲡⲁⲓ ⲕⲟⲥⲙⲟⲥ . ⲁⲛⲟⲛ ⲅⲁⲣ ⲁⲛⲟⲛ ϩⲁⲛ ⲓⲇⲓⲱⲧⲏⲥ ⲛ ⲣⲱⲙⲓ ⲙⲡⲉ ⲛ ϭⲓ ⲥⲃⲱ ⲛⲧⲉ ⲡⲁⲓ ⲕⲟⲥⲙⲟⲥ ⲟⲩⲇⲉ ⲛⲛⲉ ⲥ ϣⲱⲡⲓ ⲙⲙⲟ ⲛ ⲟⲩⲇⲉ ⲅⲁⲣ ⲟⲩ ϩⲱⲃ ⲛ ⲇⲓⲕⲉⲟⲛ ⲁⲛ ⲡⲉ ⲉ ⲥⲟⲗⲥⲉⲗ ⲛ ϯ ⲥⲃⲱ ⲉⲑ ⲟⲩⲁⲃ ⲛⲧⲉ ϯ ⲙⲉⲑ ⲛⲟⲩϯ ⲛ ⲁⲧ ϣ ⲧⲁϩⲟ ⲥ ⲟⲩⲟϩ ⲛ ⲁⲧ ϣⲉⲛ ⲁⲩⲣⲏϫ ϥ ⲙ ⲡⲉⲥ ⲱⲟⲩ ϧⲉⲛ ⲟⲩ ⲙⲉⲧ ⲫⲓⲗⲟⲥⲟⲫⲟⲥ ⲛⲧⲉ ⲟⲩ ⲥⲃⲱ ⲛⲧⲉ ⲡⲁⲓ ⲕⲟⲥⲙⲟⲥ ⲉ ⲥ ϭⲁϧⲉⲙ ⲑⲏ ⲉⲑ ⲙⲉϩ ⲛ ϣⲓⲡⲓ ⲛⲉⲙ ⲡ ⲉⲧ ϩⲱⲟⲩ ⲛⲓⲃⲉⲛ ⲁϣ ⲅⲁⲣ ⲛ ⲇⲓⲕⲉⲟⲛ ⲁⲛ ⲡⲉ ⲉ ⲥⲟⲗⲥⲉⲗ ⲙ ⲡⲓ ⲁⲧ ⲥⲟⲗ ⲥⲉⲗ ϩⲓⲧⲉⲛ ϩⲗⲓ ⲉⲧⲉ ⲫ︦ ϯ︦︦ ⲡⲉ ⲫⲏ ⲉⲧ ⲥⲟⲗⲥⲉⲗ ⲛ ⲛⲉϥ ⲥⲱⲛⲧ ⲧⲏⲣ ⲟⲩ ⲛⲧⲉ ⲕ ⲥⲉⲗⲥⲱⲗ ϥ ϧⲉⲛ ⲟⲩ ⲥⲃⲱ ⲛⲧⲉ ⲡⲁⲓ ⲕⲟⲥⲙⲟⲥ ⲁⲗⲗⲁ ⲙⲁⲗⲗⲟⲛ ⲙⲁⲣⲉ ⲛ ⲑⲉⲧ ⲡ ϩⲏⲧ ⲛ ⲛⲓ ⲣⲱⲙⲓ ϧⲉⲛ ϯ ⲥⲃⲱ ⲉⲑ ⲟⲩⲁⲃ ⲛⲧⲉ ⲫ︦ ϯ︦︦ ϧⲉⲛ ⲟⲩ ϫⲓⲛ ⲕⲁϯ ⲉ ⲥ ϣⲱⲙ ⲉ ⲡ ϫⲓⲛ ⲛⲁⲩ ⲉ ⲡⲓ ⲛⲓϥⲓ ⲉⲧ ϧⲉⲛ ⲛⲓ ⲗⲉⲝⲓⲥ ⲛⲧⲉ ϯ ⲙⲉⲑ ⲙⲏⲓ ⲛⲧⲉ ⲛⲧⲉ ⲡϭ︦ⲥ︦ . ⲡⲓ ⲥϧⲁⲓ ⲅⲁⲣ ϥ ϧⲱⲧⲉⲃ ⲉϣⲱⲡ ⲧⲉⲛ ⲕⲁϯ ⲁⲛ ⲡⲓ ⲡⲛ︦ⲁ︦ ⲇⲉ ϥ ⲧⲁⲛϧⲟ ⲁⲕϣⲁⲛ ⲛⲁⲩ ⲉ ϯ ⲗⲉⲝⲓⲥ ⲛⲧⲉ ⲫⲏ ⲉⲧ ⲥⲟⲩⲧⲱⲛ ⲕⲁⲧⲁ ⲫ ⲣⲏϯ ⲉⲧ ⲥϧⲏⲟⲩⲧ ϫⲉ ⲁⲟⲩⲱⲛ ⲣⲱ ⲕ ϧⲉⲛ ⲡ ⲥⲁϫⲓ ⲙ ⲫ︦ ϯ︦︦ ⲟⲩⲟϩ ⲙⲁ ⲥⲃⲱ ⲟⲩⲟϩ ⲟⲛ ϯ ⲅⲣⲁⲫⲏ ϫⲱ ⲙⲙⲟ ⲥ ϫⲉ ⲙⲡⲉⲣ ⲉⲣ ⲁⲑ ⲛⲁϩϯ ⲉ ⲛⲓ ⲥⲁϫⲓ ⲛⲧⲉ ⲛⲓ ϧⲉⲗⲗⲟⲓ ϫⲉ ⲛⲑⲱⲟⲩ ϩⲱ ⲟⲩ ⲉⲧ ⲁ ⲩ ⲉⲙⲓ ⲉⲃⲟⲗ ϩⲓⲧⲉⲛ ⲛⲟⲩ ⲓⲟϯ ⲉⲧ ϧⲁϫⲱ ⲟⲩ ⲁⲛⲟⲕ ϩⲱ ⲱ ⲡⲓ ⲣⲱⲙⲓ ⲛⲧⲉ ⲫ ϯ ⲡⲓ ⲙⲁⲓ ⲥⲃⲱ ⲉⲧ ⲁ ⲓ ⲙⲟϣⲓ ⲛⲥⲁ ⲛⲓ ϩⲟⲛϩⲉⲛ ⲛⲧⲉ ⲛⲓ ϧⲉⲗⲗⲟⲓ ⲁ ⲓ ⲉⲣ ⲁⲡⲁⲛⲧⲁⲛ ⲉ ⲟⲩ ⲙⲏϣ ⲛⲧⲉ ⲛⲏ ⲉⲑ ⲟⲩⲁⲃ ⲛ ⲉⲧ ⲁ ⲓ ⲓⲣⲓ ⲉⲣⲱ ⲟⲩ ⲁⲛ ϧⲉⲛ ⲟⲩ ⲙⲉⲧ ⲡⲉⲣⲓⲉⲣⲅⲟⲥ ⲁⲗⲗⲁ ϧⲉⲛ ⲟⲩ ϫⲱϥ ⲛ ϩⲏⲧ . ⲁ ⲓ ⲙⲟϣⲓ ⲙ ⲗ̄ ⲛ ⲉϩⲟⲟⲩ ⲡⲁ ⲗⲓⲛ ⲟⲛ ⲁ ⲓ ⲕⲟⲡ ⲟⲩ ⲉ ⲓ ⲙⲟϣⲓ ⲛ ⲛⲁ ⲫⲁⲧ ϣⲁ ϯ ⲙⲟⲩϣⲧ ⲙ ⲡⲓ ⲕⲁϩⲓ ⲧⲏⲣ ϥ ⲛⲧⲉ ⲣⲱⲙⲏ ⲁ ⲓ ⲙⲉⲛⲣⲉ ⲡⲓ ⲧϩⲉⲙⲕⲟ ⲛⲧⲉ ⲡⲓ ⲥⲱⲙⲁ ⲛⲉⲙ ⲡⲓ ϧⲓⲥⲓ ⲛⲧⲉ ⲡⲓ ⲙⲱⲓⲧ ⲙ ⲙⲟϣⲓ ⲛ ⲉⲫⲗⲏⲟⲩ ⲇⲉ ⲁⲛ ⲁⲗⲗⲁ ⲉⲑⲃⲉ ⲡ ϫⲓⲛ ⲉⲣ ⲁ ⲡⲁⲛⲧⲁⲛ ⲛⲧⲉ ϩⲁⲛ ⲣⲱⲙⲓ ⲙ ⲙⲁⲓ ⲛⲟⲩϯ ϫⲉ ⲛⲧ ⲁ ϫⲉⲙ ϩⲏⲟⲩ ⲛ ϩⲁⲛ ϩⲱⲃ ⲉⲃⲟⲗ ϩⲓⲧⲉⲛ ⲟⲩ ϫⲓⲛ ⲛⲁⲩ ⲉ ⲛⲏ ⲉ ⲛⲁ ⲩ ⲉⲛⲧⲟⲧ ⲁⲛ ⲓⲥϫⲉ ⲅⲁⲣ ⲫⲏ ⲉⲑ ⲟⲩⲟⲧ ⲉⲣⲟ ⲓ ⲛ ⲁⲟⲩⲏⲣ ⲛⲉⲙ ϯ ⲡⲣⲟϩⲉⲣⲉⲥⲓⲥ ⲛ ⲁⲑ ⲟⲩⲱⲧⲉⲃ ⲁ ϥ ⲙⲟϣⲓ ⲓⲥϫⲉⲛ ⲧⲁⲣⲥⲟⲥ ϣⲁ ϯ ⲟⲩⲇⲉⲁ ϣⲁⲧⲉ ϥ ⲉⲣ ⲁⲡⲁⲛⲧⲁⲛ ⲉ ⲡⲉⲧⲣⲟⲥ ⲛⲉⲙ ⲓⲁⲕⲱⲃⲟⲥ ⲛⲉⲙ ⲓⲱⲁⲛⲛⲏⲥ ⲟⲩⲟϩ ⲛⲁ ϥ ϣⲟⲩϣⲟⲩ ⲙⲙⲟ ϥ ⲡⲉ ϧⲉⲛ ⲡⲉϥ ϧⲓⲥⲓ ⲉ ϥ ϯ ⲭⲟϩ ⲛ ⲛⲏ ⲧⲏⲣ ⲟⲩ ⲉⲧ ϣⲟⲡ ϧⲉⲛ ⲟⲩ ⲙⲉⲧ ⲁⲙⲉⲗⲉⲥ ⲛⲉⲙ ⲟⲩ ⲙⲉⲧ ϭⲉⲛⲛⲉ ⲉ ϥ ϫⲱ ⲙⲙⲟ ⲥ ϫⲉ ⲁ ⲓ ϣⲉ ⲛ ⲏⲓ ⲉ ⲓ︦ⲗ︦ⲏ︦ⲙ ϣⲁ ϯ ⲛⲁⲩ ⲉ ⲕⲉ ⲫⲁⲥ ⲟⲩⲟϩ ⲙⲡⲉ ⲥ ⲣⲁϣ ϥ ⲛϫⲉ ϯ ϫⲓⲛ ⲥⲱⲧⲉⲙ ⲉ ϯ ⲁⲣⲉⲧⲏ ⲉⲧ ⲥⲁⲃⲟⲗ ⲛⲧⲉ ⲛⲓ ⲁⲡⲟⲥⲧⲟⲗⲟⲥ ⲁⲗⲗⲁ ⲁ ϥ ϭⲓ ϣϣⲱⲟⲩ ⲉ ⲑⲣⲉ ϥ ⲛⲁⲩ ⲟⲛ ⲉ ⲧⲟⲩ ⲕⲉ ⲙⲟⲣⲫⲏ ⲛⲉⲙ ⲡⲟⲩ ⲥⲙⲟⲩ ⲛⲉⲙ ⲡⲟⲩ ϫⲓⲛ ⲱⲛϧ ⲛⲉⲙ ⲧⲟⲩ ⲡⲟⲗⲏⲧⲓⲁ . ⲉⲑⲃⲉ ⲫⲁⲓ ⲁ ϥ ⲉⲣ ⲁⲅⲱⲛⲓⲍⲉⲥⲑⲉ ϣⲁⲧⲉ ϥ ⲛⲁⲩ ⲉ ⲡⲉⲧⲣⲟⲥ . ⲓⲉ ⲁⲟⲩⲏⲣ ⲙⲁⲗⲗⲟⲛ ⲁⲛⲟⲕ ⲫⲁ ⲫⲏ ⲉⲧⲉ ⲟⲩⲟⲛ ⲟⲩ ⲑⲃⲁ ⲛ ⲥⲁⲑⲉⲣⲓ ⲉⲣⲟ ϥ ⲟⲩ ⲁ ⲛⲁⲅⲕⲉⲟⲛ ⲟⲩⲛ ⲛⲏ ⲓ ϩⲱ ⲡⲉ ⲉ ⲑⲣ ⲓ ϫⲉ ⲛⲏ ⲉⲧ ⲁ ⲓ ⲛⲁⲩ ⲉⲣⲱ ⲟⲩ ⲛⲧⲉ ⲛⲉⲛ ⲓⲟϯ ⲉⲑ ⲟⲩⲁⲃ ⲉ ⲓ ϫⲱ ⲛ ⲑ ⲙⲏⲓ ⲛ ϯ ϫⲉ ⲙⲉⲑ ⲛⲁⲩϫ ⲁⲛ ⲉ ⲓ ⲟⲓ ⲙ ⲫ ⲣⲏϯ ⲁⲛ ϫⲉ ⲉ ⲓ ϯ ϩⲙⲟⲧ ⲛ ⲛⲓ ϧⲉⲗⲗⲟⲓ ⲁⲗⲗⲁ ⲉ ⲓ ϯ ϩⲏⲟⲩ ⲛ ⲧⲁ ⲯⲩⲭⲏ ⲙⲙⲁⲩⲁⲧ ⲛⲉⲙ ⲟⲩⲟⲛ ⲛⲓⲃⲉⲛ ⲉⲑ ⲛⲁ ⲥⲱⲧⲉⲙ ⲉ ⲛⲟⲩ ϧⲓⲥⲓ ⲛⲉⲙ ⲛⲟⲩ ⲡⲟ ⲗⲏⲧⲓⲁ ⲉⲧ ⲁ ⲩ ⲁⲓⲧ ⲟⲩ ⲕⲉ ⲅⲁⲣ ⲛⲏ ⲉⲧ ⲁ ⲩ ⲥϧⲉ ⲕⲉ ϫⲱⲙ ⲛⲧⲉ ⲛⲉⲛ ⲓⲟϯ ⲉⲧ ϧⲉⲛ ⲛⲓ ⲅⲣⲁⲫⲏ ⲉⲑ ⲟⲩⲁⲃ ⲓⲥϫⲉⲛ ⲁⲇⲁⲙ ϣⲁ ⲁⲃⲣⲁⲁⲙ ⲛⲉⲙ ⲛⲏ ⲉⲧ ⲁ ⲩ ⲓ ⲙⲉⲛⲉⲛⲥⲱ ⲟⲩ ϣⲁ ⲉϧⲟⲩⲛ ⲉ ⲫ ⲟⲟⲩ ⲉⲧ ⲁ ⲩ ⲥϧⲁⲓ ⲁⲛ ϫⲉ ϩⲓⲛⲁ ⲛⲧ ⲟⲩ ϯ ⲱⲟⲩ ⲛ ⲛⲏ ⲉⲧ ⲁ ⲩ ⲥϧⲁⲓ ⲁⲗⲗⲁ ϫⲉ ⲛⲧ ⲟⲩ ϫⲉⲙ ϩⲏⲟⲩ ⲛϫⲉ ⲛⲏ ⲉⲑ ⲛⲁ ⲱϣ ⲙⲙⲱ ⲟⲩ ⲁⲩϣⲁⲛ ⲭⲟϩ ⲉ ⲡⲟⲩ ϫⲓⲛ ⲱⲛϧ ϩⲱⲥ ⲟⲩⲛ ⲉ ⲕ ⲉⲙⲓ ⲉ ⲛⲁⲓ . ⲱ ⲡⲓⲥⲧⲟⲥ ⲟⲩⲟϩ ⲛ ⲥⲉⲙⲛⲟⲥ ⲟⲩⲟϩ ⲙ ⲃⲱⲕ ⲛⲧⲉ ⲡ ⲭ︦ⲥ︦ ⲗⲁⲩⲥⲓⲉ ϣⲱⲡⲓ ⲉ ⲕ ϯ ⲛⲟⲙϯ ⲛⲁ ⲕ ⲙⲙⲁⲩⲁⲧ ⲕ ϧⲉⲛ ϯ ⲙⲉⲗⲉⲧⲏ ⲛ ⲛⲓ ϫⲱⲙ ⲉⲑ ⲟⲩⲁⲃ ⲟⲩⲟϩ ⲧⲁ ⲙⲉⲧ ⲣⲉϥ ⲉⲣ ϩⲟⲩⲟ ⲥⲁϫⲓ ⲉⲧ ⲁ ⲥ ϣⲱⲡⲓ ϩⲁⲣⲟ ⲕ ⲉⲑⲃⲉ ⲡ ⲁⲣⲉϩ ⲉ ϯ ⲅⲛⲱⲙⲏ ⲛ ⲉⲩⲥⲉⲃⲏⲥ ϣⲟⲡ ⲥ ⲉⲣⲟ ⲕ ⲟⲩⲟϩ ⲛⲓ ϫⲓⲛ ⲕⲓⲙ ⲛⲧⲉ ϯ ⲕⲁⲕⲓⲁ ⲉⲧ ⲟⲓ ⲙ ⲫ ⲣⲏϯ ⲛ ⲛⲓ ϩⲱⲓⲙⲓ ⲛⲧⲉ ⲫ ⲓⲟⲙ ⲉ ⲩ ϩⲓ ⲥⲫⲏⲓϯ ⲉⲧ ⲧⲱⲟⲩⲛ ⲟⲩ ⲙⲙⲱ ⲟⲩ ⲉϩⲣⲏⲓ ⲉϫⲱ ⲛ ⲙⲁⲣⲉ ⲛ ⲛⲟϣⲡ ⲟⲩ ⲉⲃⲟⲗ ϩⲓⲧⲉⲛ ϯ ⲡⲣⲟⲥⲉⲩⲭⲏ ⲛⲉⲙ ⲛⲓ ϥⲓ ⲣⲱⲟⲩϣ ⲛⲧⲉ ϯ ⲙⲉⲧ ⲣⲉϥ ϯ ϩⲑⲏ ϥ ⲉⲣⲟ ⲛ ⲟⲩⲟⲛ ⲟⲩ ⲙⲏϣ ⲛ ϫⲓⲛ ⲱⲛϧ ⲛⲧⲉ ⲛⲏ ⲉⲑ ⲟⲩⲁⲃ ⲛⲉⲙ ⲛⲓ ⲥⲛⲏⲟⲩ ⲙ ⲙⲁⲓ ⲛⲟⲩϯ ⲟⲩⲉⲧ ⲡ ϩⲱⲃ ⲙ ⲫⲁⲓ ⲟⲩⲉⲧ ⲡ ϩⲱⲃ ⲙ ⲡⲁⲓ ⲭⲉⲧ ⲟⲩ ⲛⲁϩϯ ⲛ ⲟⲩⲱⲧ ⲛⲉⲙ ⲟⲩ ⲡ︦ⲛ︦ⲁ︦ ⲛ ⲟⲩⲱⲧ ⲉⲧ ⲉⲣ ϩⲱⲃ ⲛϧⲏⲧ ⲟⲩ ⲧⲏⲣ ⲟⲩ . ⲙ ⲫ ⲣⲏϯ ⲅⲁⲣ ⲛ ⲟⲩ ⲡⲁⲣⲁⲇⲓⲥⲟⲥ ⲉⲣⲉ ⲟⲩⲟⲛ ⲟⲩ ⲙⲏϣ ⲛ ϣ ϣⲏⲛ ⲛϧⲏⲧ ϥ ⲟⲩⲉⲧ ⲡ ⲟⲩⲧⲁϩ ⲙ ⲫⲁⲓ ⲟⲩⲉⲧ ⲡ ⲟⲩⲧⲁϩ ⲙ ⲡⲁⲓ ⲭⲉⲧ ⲁⲗⲗⲁ ⲟⲩ ⲙⲱⲟⲩ ⲛ ⲟⲩⲱⲧ ⲉⲧ ⲧⲥⲓⲟ ⲙⲙⲱ ⲟⲩ ⲧⲏⲣ ⲟⲩ ⲫⲁⲓ ⲡⲉ ⲙ ⲫ ⲣⲏϯ ⲛ ⲛⲓ ϧⲉⲗⲗⲟⲓ ⲉⲑ ⲟⲩⲁⲃ ⲟⲩⲉⲧ ⲧ ⲁⲣⲉⲧⲏ ⲙ ⲫⲁⲓ ⲟⲩⲉⲧ ⲧ ⲁⲣⲉⲧⲏ ⲙ ⲡⲁⲓ ⲭⲉⲧ ⲟⲩⲁⲓ ϧⲉⲛ ⲟⲩ ⲙⲉⲧ ⲛⲁⲏⲧ ⲟⲩⲁⲓ ϧⲉⲛ ⲟⲩ ⲁⲥⲕⲩⲥⲓⲥ ⲟⲩⲁⲓ ϧⲉⲛ ⲟⲩ ϧⲓⲥⲓ ⲛ ⲥⲱⲙⲁ ⲟⲩⲁⲓ ϧⲉⲛ ⲟⲩ ϫⲱⲗ ⲉⲃⲟⲗ ⲕⲉ ⲟⲩⲁⲓ ϧⲉⲛ ⲟⲩ ϭⲛⲉ ϫⲱ ϥ ⲁⲡⲁⲝ ⲁⲡⲗⲱⲥ ϧⲉⲛ ϩⲱⲃ ⲛⲓⲃⲉⲛ ⲛⲧⲉ ϯ ⲙⲉⲧ ⲉⲩⲥⲉⲃⲏⲥ ⲉ ⲩ ϣⲟⲩϣⲟⲩ ⲙⲙⲱ ⲟⲩ ϧⲉⲛ ⲛⲓ ⲡⲟⲗⲏⲧⲓⲁ ⲛⲉⲙ ⲛⲓ ⲛⲁϩϯ ⲉ ⲩ ⲉⲣ ⲑⲁⲣⲓⲛ ⲙⲙⲱ ⲟⲩ ϧⲉⲛ ⲑ ⲙⲉⲗⲉⲧⲏ ⲙ ⲡ ⲥⲁϫⲓ ⲙ ⲫ︦ ϯ︦︦ ⲛⲉⲙ ϩⲁⲛ ϫⲓⲛ ϭⲟϫⲓ ϧⲉⲛ ϯ ⲁⲅⲁⲡⲏ ⲉⲧ ⲥⲟⲧⲡ ϩⲁⲛ ⲟⲩⲟⲛ ⲙⲉⲛ ⲁ ⲩ ϩⲓ ⲧⲟⲧ ⲧⲟⲧ ⲟⲩ ϩⲱ ⲟⲩ ⲉ ⲛⲁⲓ ⲁⲣⲉⲧⲏ ⲁⲗⲗⲁ ⲙⲡ ⲟⲩ ϣⲁϣⲛⲓ ⲉⲑⲃⲉ ⲧⲟⲩ ⲙⲉⲧ ⲁⲧ ϯⲁⲕⲣⲓⲥⲓⲥ ⲉⲑⲃⲉ ϫⲉ ⲉ ⲩ ⲓⲣⲓ ⲙⲙⲱ ⲟⲩ ϧⲉⲛ ⲟⲩ ⲙⲉⲧ ⲣ ⲁⲛⲁϣ ⲛ ⲣⲱⲙⲓ ⲛⲉⲙ ⲟⲩ ⲙⲉⲧ ⲣⲉϥ ϯ ϣⲑⲟⲩⲓⲧ ⲛⲧⲉ ⲛⲓ ⲥⲛⲏⲟⲩ ⲉ ⲩ ϭⲟϫⲓ ⲛⲥⲁ ⲛⲓ ϩⲃⲏⲟⲩⲓ ⲉⲑ ⲛⲁⲛⲉ ⲩ ⲉⲃⲟⲗ ϩⲓⲧⲉⲛ ⲟⲩ ⲑⲱϧ ⲛⲧⲉ ϩⲁⲛ ϩⲃⲏⲟⲩⲓ ⲉ ⲛⲟⲩⲟⲩ ⲁⲛ ⲛⲉ ⲟⲩⲟϩ ⲡⲁⲓ ⲣⲏϯ ⲥⲉ ⲧⲁⲕⲟ ⲛ ⲛⲓ ϩⲃⲏⲟⲩⲓ ⲉⲑ ⲛⲁ ⲛⲉ ⲩ ⲉⲃⲟⲗ ϩⲓⲧⲉⲛ ϯ ⲙⲉⲧ ϭⲁⲥⲓ ϩⲏⲧ ⲑ ⲙⲁⲩ ⲛ ϯ ⲙⲉⲧ ⲁⲧ ⲉⲙⲓ . ⲓⲏⲥ ⲟⲩⲛ ⲙⲙⲟ ⲕ ⲡⲁ ⲥⲟⲙ ⲉ ⲧⲁϩⲟ ⲕ ⲉⲣⲁⲧ ⲕ ⲛ ⲟⲩ ⲉⲣⲫⲉⲓ ⲙ ⲫ︦ ϯ︦︦ ⲙⲡⲉⲣ ϯ ⲕⲉ ⲏⲓ ϫⲉ ⲛ ϯ ⲙⲉⲧ ⲣⲁⲙ ⲁⲟ ⲕⲁⲧⲁ ⲫ ⲣⲏϯ ⲉ ⲛⲁ ⲕ ⲓⲣⲓ ⲙⲙⲟ ⲥ ⲛ ⲟⲩ ⲥⲏⲟⲩ ⲁⲗⲗⲁ ⲙⲁⲗⲗⲟⲛ ⲙⲁⲣⲉ ⲥ ⲙⲟⲩⲛⲕ ⲛⲧⲟⲧ ⲕ ⲛϫⲉ ϯ ⲙⲉⲧ ⲙⲁⲓ ϩⲁⲧ ⲟⲩⲟϩ ⲛⲑⲟⲕ ϩⲱ ⲕ ⲛⲧⲉ ⲕ ⲙⲟⲩⲛⲕ ⲛⲧⲟⲧ ⲥ ⲙⲁⲣⲉ ⲥ ⲙⲟⲩⲛⲕ ⲛⲧⲟⲧ ⲕ ⲛϫⲉ ϯ ⲁⲥⲟⲩⲓ ⲉ ϣⲁ ⲥ ⲉⲣ ϩⲟⲗⲓ ϫⲫⲟ ⲇⲉ ⲛⲁ ⲕ ⲛ ⲑⲏ ⲉⲧⲉ ⲙⲡⲁⲣⲉ ⲛⲓ ⲥⲟⲛⲓ ϩⲓ ϣⲁⲧⲥ ⲉⲣⲟ ⲥ ϭⲟ ⲥ ⲉⲃⲟⲗ ⲉ ⲛⲓ ϩⲏⲕⲓ ⲛⲉⲙ ⲛⲏ ⲉⲧ ⲉⲣ ⲭⲣⲓⲁ ⲙⲁ ⲧⲁⲗⲉ ⲡⲉⲕ ⲥⲧⲁⲩⲣⲟⲥ ⲉⲣⲟ ⲕ ⲟⲩⲟϩ ⲙⲟϣⲓ ⲛⲥⲁ ⲡⲉⲕ ϭ︦ⲥ︦ ⲉⲃⲟⲗ ⲅⲁⲣ ϩⲓⲧⲉⲛ ⲡⲁⲓ ϩⲱⲃ ⲉⲕⲉ ϫⲫⲟ ⲛⲁ ⲕ ⲛ ⲛⲓ ⲁⲣⲉⲧⲏ ⲧⲏⲣ ⲟⲩ ⲟⲩⲟϩ ⲉⲕⲉ ⲁⲣⲉϩ ⲉⲣⲟ ⲕ ⲉⲃⲟⲗ ϩⲁ ϯ ⲙⲉⲧ ⲣ ⲁⲛⲁ ϥ ⲛ ⲣⲱⲙⲓ ⲉⲧ ⲧⲁⲕⲏⲟⲩⲧ ⲙⲡⲉⲣ ⲥⲱⲛϩ ⲛ ⲧⲉⲕ ⲡⲣⲟϩⲉⲣⲉⲥⲓⲥ ⲉⲃⲟⲗ ϩⲓⲧⲉⲛ ⲟⲩ ⲙⲉⲧ ⲁⲧ ⲥⲟϭⲛⲓ ϧⲉⲛ ⲟⲩ ⲁⲛⲁϣ ⲙ ⲙⲉⲧ ϭⲁⲥⲓ ϩⲏⲧ ϫⲉ ϯ ⲛⲁ ⲟⲩⲱⲙ ⲁⲛ ϯ ⲛⲁ ⲥⲱ ⲁⲛ ⲙ ⲫ ⲣⲏϯ ⲛ ϩⲁⲛ ⲟⲩⲟⲛ ⲉⲧ ⲁ ⲩ ⲉⲣ ⲟⲩ ϩⲱⲃ ⲙ ⲡⲁⲓ ⲣⲏϯ ⲁ ⲩ ⲣⲁⲟⲩⲱ ϧⲉⲛ ϩⲁⲛ ⲡⲁⲑⲟⲥ ⲛⲧⲉ ⲡⲓ ⲧⲱⲙⲧ ⲛⲉⲙ ϩⲁⲛ ϩⲩⲇⲟⲛⲏ ϣⲁⲧ ⲟⲩ ⲃⲱⲗ ⲙ ⲡⲓ ⲁⲛⲁϣ ⲉⲃⲟⲗ ⲉⲧ ⲁ ⲩ ⲧⲏⲓ ϥ . ⲛⲑⲟⲕ ⲇⲉ ⲓⲧⲉ ⲉ ⲕ ⲟⲩⲱⲙ ⲟⲩⲱⲙ ϧⲉⲛ ⲡⲉⲕ ⲟⲩⲱϣ ⲓⲧⲉ ⲉ ⲕ ⲁ ⲙⲟⲛⲓ ⲛⲧⲟⲧ ⲕ ⲥⲁⲃⲟⲗ ⲙ ⲡⲓ ⲟⲩⲱⲙ ⲁⲙⲟⲛⲓ ϧⲉⲛ ⲡⲉⲕ ⲉⲣ ϣⲓϣⲓ ⲭⲱⲣⲓⲥ ⲁⲛⲁϣ ⲟⲩⲟϩ ⲛⲛⲉ ⲕ ⲉⲣ ⲛⲟⲃⲓ ⲉⲛⲉϩ ⲟⲩ ⲛⲟⲩϯ ⲅⲁⲣ ⲡⲉ ⲡⲓ ⲕⲁϯ ⲉⲧ ϣⲟⲡ ⲛϧⲏⲧ ⲉⲛ ⲉ ϥ ϯ ⲟⲩⲃⲉ ⲛⲓ ⲕⲓⲙ ⲛⲧⲉ ⲡⲓ ⲡ︦ⲛ︦ⲁ︦ ⲉⲧ ϩⲱⲟⲩ ⲉⲑ ⲃⲟⲧⲥ ⲉⲣⲟ ⲛ ⲉⲧⲉ ⲛⲓ ⲙⲉⲩⲓ ⲛⲉ ⲉ ϥ ϩⲓⲟⲩⲓ ⲉⲃⲟⲗ ⲛ ⲛⲏ ⲉⲧ ⲉⲣ ⲃⲟⲛⲓ ⲉ ϥ ⲓⲛⲓ ⲇⲉ ⲉϧⲟⲩⲛ ⲛ ⲛⲏ ⲉⲧ ϯ ϩⲏⲟⲩ ⲛⲁ ⲛ ⲡⲓ ⲑⲙⲏⲓ ⲅⲁⲣ ⲙⲙⲟⲛ ⲛⲟⲙⲟⲥ ⲭⲏ ϩⲓ ϫⲱ ϥ ⲁ ϥ ⲧⲟⲙ ϥ ⲅⲁⲣ ⲉ ⲫ︦ ϯ︦︦ ⲡ ϭ︦ⲥ︦ ⲡⲉ ⲉⲧ ⲟⲓ ⲛ ⲛⲟⲙⲟⲥ ⲛⲁ ϥ . ⲛⲁⲛⲉ ⲥ ⲅⲁⲣ ⲉ ⲥⲉ ⲏⲣⲡ ϩⲉⲛ ⲟⲩ ⲥⲟϭⲛⲓ ⲉ ⲛⲁⲛⲉ ϥ ⲉϩⲟⲧⲉ ⲉ ⲥⲉ ⲙⲱⲟⲩ ϧⲉⲛ ⲟⲩ ⲙⲉⲧ ϭⲁⲥⲓ ϩⲏⲧ ⲙⲁ ϩⲑⲏ ⲕ ⲟⲩⲛ ⲉ ⲛⲓ ⲑⲙⲏⲓ ⲛⲏ ⲉⲧ ⲁ ⲩ ⲥⲉ ⲏⲣⲡ ϧⲉⲛ ⲟⲩ ⲥⲟϭⲛⲓ ⲉ ⲛⲁⲛⲉ ϥ ⲟⲩⲟϩ ⲙⲡⲉⲣ ϯ ϩⲑⲏ ⲕ ⲉ ⲛⲓ ⲣⲱⲙⲓ ⲛ ⲥⲙⲟⲧ ⲛ ⲇⲉⲙⲱⲛ ⲛⲏ ⲉⲧ ⲥⲉ ⲙⲱⲟⲩ ϧⲉⲛ ⲟⲩ ⲙⲉⲩⲓ ⲉ ϥ ⲥⲙⲟⲛⲧ ⲁⲛ ⲉ ⲓ ⲙ ⲫ ⲣⲏϯ ⲁⲛ ϫⲉ ⲉ ⲓ ϣⲱϣϥ ⲓⲉ ⲉ ⲓ ϯ ϩⲁⲡ ⲫⲏ ⲅⲁⲣ ⲉⲑ ⲟⲩⲱⲙ ⲁ ϥ ⲟⲩⲱⲙ ⲙ ⲡ ϭ︦ⲥ︦ ⲟⲩⲟϩ ϥ ϣⲉⲡ ϩⲙⲟⲧ ⲛⲧⲉⲛ ⲫ︦ ϯ︦︦ ⲫⲏ ⲟⲛ ⲉⲑ ⲟⲩⲱⲙ ⲁⲛ ⲁ ϥ ⲟⲩⲱⲙ ⲁⲛ ⲙ ⲡ ϭ︦ⲥ︦ ⲟⲩⲟϩ ϥ ϣⲉⲡ ϩⲙⲟⲧ ⲛⲧⲉⲛ ⲫ ϯ ⲁⲗⲗⲁ ⲡⲓ ϩⲱⲃ ϭⲓ ⲉ ⲑⲣⲉ ⲡ ϧⲓⲥⲓ ⲙ ⲡⲓ ⲣⲱⲙⲓ ϣⲱⲡⲓ ϧⲉⲛ ⲡ ⲁⲣⲉϩ ⲙ ⲡⲓ ⲥⲟϭⲛⲓ ⲙⲏⲡⲱⲥ ⲛⲧⲉ ϥ ϩⲉⲓ ⲉ ⲟⲩ ⲥⲱⲃⲓ ⲛⲧⲉ ⲛⲓ ⲇⲉⲙⲱⲛ ϯ ϣⲱϣϥ ⲁⲛ ⲛ ⲛⲓ ϧⲣⲏⲟⲩⲓ ⲟⲩⲇⲉ ϯ ϣⲟⲩϣⲟⲩ ⲉϫⲱ ⲟⲩ ⲁⲛ ⲟⲛ ⲁⲗⲗⲁ ⲙⲁⲗⲗⲟⲛ ϯ ϣⲟⲩϣⲟⲩ ⲉϫⲉⲛ ϯ ⲅⲛⲱⲙⲏ ⲉⲧ ϭⲓ ⲉⲃⲟⲗ ϧⲉⲛ ⲛⲓ ϧⲣⲏⲟⲩⲓ ϧⲉⲛ ⲟⲩ ⲥⲟϭⲛⲓ ⲛ ⲕⲁⲗⲱⲥ ⲛⲏ ⲉⲧ ϭⲓ ⲉⲃⲟⲗ ϧⲉⲛ ⲛⲓ ϧⲣⲏⲟⲩⲓ ⲛ ⲕⲁⲗⲱⲥ ϯ ⲓⲣⲓ ⲙⲙⲱ ⲟⲩ ⲛ ϫⲱⲃ ⲟⲩⲟϩ ⲛ ⲁⲧ ⲉⲙⲓ . ⲁⲛⲁⲩ ⲉ ⲡⲓ ⲙⲁⲕⲁⲣⲓⲟⲥ ⲓⲱⲥⲏⲫ ϫⲉ ⲁ ϥ ⲥⲉ ⲏⲣⲡ ϧⲉⲛ ⲟⲩ ⲥⲟϭⲛⲓ ϧⲉⲛ ⲡⲓ ⲕⲁϩⲓ ⲛ ⲭⲏⲙⲓ ⲁⲗⲗⲁ ⲙⲡⲉ ϥ ϣⲓⲃϯ ⲛϫⲉ ⲡⲉϥ ⲕⲁϯ ⲟⲩⲇⲉ ⲙⲡⲉ ⲧⲉϥ ⲥⲃⲱ ⲧⲁⲕⲟ ⲛⲁ ϥ ⲧⲁϫⲣⲏⲟⲩⲧ ⲅⲁⲣ ⲡⲉ ⲛϫⲉ ⲡⲉϥ ϩⲏⲧ ⲟⲩⲟϩ ⲙ ⲡⲉ ⲥ ϣ ϫⲉⲙ ϫⲟⲙ ⲛ ⲉⲣ ϩⲁⲗ ⲙⲙⲟ ϥ ⲛϫⲉ ⲧⲉϥ ϭ︦ⲥ︦ ⲉ ⲡ ϭⲱϧⲉⲙ . ⲁ ⲩ ⲥⲉ ⲙⲱⲟⲩ ϩⲱ ⲟⲩ ⲛϫⲉ ⲛⲓ ⲫⲓⲗⲟⲥⲟⲫⲟⲥ ⲉⲧⲉ ⲡⲓⲑⲁⲅⲟⲣⲁⲥ ⲡⲉ ⲛⲉⲙ ⲇⲓⲟⲅⲉⲛⲏⲥ ⲛⲉⲙ ⲡⲗⲁⲧⲱⲛ ⲛⲉⲙ ⲛⲓ ⲕⲉ ⲙⲁⲛⲓⲭⲉⲟⲥ ⲉⲧ ⲁ ⲩ ⲓ ⲉⲃⲟⲗ ⲛϧⲏⲧ ⲟⲩ ⲛⲉⲙ ϯ ⲑⲱⲟⲩⲧⲥ ⲧⲏⲣ ⲥ ⲛⲧⲉ ⲛⲓ ⲥⲁⲃⲉⲩ ⲛ ⲛⲟⲩϫ ⲛⲁⲓ ⲉⲧ ⲁ ⲩ ⲥⲣⲱϥⲧ ⲉ ϩⲁⲛ ⲛⲓϣϯ ⲛ ⲛⲟⲃⲓ ⲛ ⲧⲁⲓ ⲙⲁⲓⲏ ϩⲱⲥⲇⲉ ⲛⲧ ⲟⲩ ϣⲱⲡⲓ ⲛ ⲁⲧ ⲥⲟⲩⲉⲛ ⲫ︦ ϯ︦︦ ⲟⲩⲟϩ ⲛⲧ ⲟⲩ ⲟⲩⲱϣⲧ ⲛ ⲛⲓ ⲓⲇⲱⲗⲟⲛ ⲉⲧ ⲥⲟϥ . ⲁ ⲩ ⲥⲉ ⲏⲣⲡ ϩⲱ ⲟⲩ ⲛⲉⲙ ⲡⲉⲛ ϭ︦ⲥ︦ ⲓ︦ⲏ︦ⲥ︦ ⲡ ⲭ︦ⲥ︦ ⲛϫⲉ ⲛⲁ ⲛ ⲏⲓ ⲙ ⲡⲉⲧⲣⲟⲥ ⲡⲓ ⲁⲡⲟⲥⲧⲟⲗⲟⲥ ⲛⲉⲙ ⲛⲉϥ ⲙⲁⲑⲏ ⲧⲏⲥ ⲧⲏⲣ ⲟⲩ ϩⲱⲥⲇⲉ ⲛ ⲥⲉ ⲭⲣⲉⲙⲣⲉⲙ ⲛϫⲉ ⲛⲓ ⲓⲟⲩⲇⲁⲓ ⲛⲥⲁ ⲡⲓ ⲣⲉϥ ϯ ⲥⲃⲱ ⲉ ⲩ ϫⲱ ⲙⲙⲟ ⲥ ⲛⲁ ϥ ϫⲉ ⲉⲑⲃⲉ ⲟⲩ ⲛⲉⲕ ⲙⲁⲑⲏⲧⲏⲥ ⲥⲉ ⲉⲣ ⲛⲏ ⲥⲧⲉⲩⲓⲛ ⲁⲛ ⲙ ⲫ ⲣⲏϯ ⲛ ⲛⲓ ⲙⲁⲑⲏⲧⲏⲥ ⲛⲧⲉ ⲓⲱⲁⲛⲛⲏⲥ ⲟⲩⲟϩ ⲁ ⲡ ϭ︦ⲥ︦ ⲥⲟϩⲓ ⲛ ⲧⲟⲩ ⲙⲉⲧ ⲁⲧ ϩⲏⲧ ⲉ ϥ ϫⲱ ⲙⲙⲟ ⲥ ϫⲉ ⲙⲙⲟⲛ ϣ ϫⲟⲙ ⲛⲧⲉ ⲛⲓ ϣⲫⲏⲣⲓ ⲛⲧⲉ ⲡⲓ ⲡⲉ ⲧ ϣⲉⲗⲉⲧ ⲉⲣ ⲛⲏⲥⲧⲉⲩⲓⲛ ϩⲟⲥⲟⲛ ⲉⲣⲉ ⲡⲓ ⲡⲁ ⲧ ϣⲉⲗⲉⲧ ⲛⲉⲙⲱ ⲟⲩ ⲉⲧⲉ ⲁⲛⲟⲕ ⲡⲉ ⲉⲧ ϣⲟⲡ ϧⲉⲛ ⲟⲩ ⲕⲁϯ ⲛⲉⲙ ⲡⲟⲩ ⲥⲟϭⲛⲓ ⲉⲑ ⲛⲁⲛⲉ ϥ . ⲡⲁⲗⲓⲛ ⲟⲛ ⲁ ⲩ ϫⲉⲙ ⲁⲣⲓⲕⲓ ⲉ ⲛⲉϥ ⲙⲁⲑⲏⲧⲏⲥ ϫⲉ ⲉⲧⲃⲉ ⲟⲩ ⲡⲉⲧⲉⲛ ⲣⲉϥ ϯ ⲥⲃⲱ ϥ ⲟⲩⲱⲙ ⲟⲩⲟϩ ϥ ⲥⲱ ⲛⲉⲙ ⲛⲓ ⲧⲉ ⲗⲱⲛⲏⲥ ⲛⲉⲙ ⲛⲓ ⲣⲉϥ ⲉⲣ ⲛⲟⲃⲓ ⲛ ⲁ ⲩ ϫⲉⲙ ⲁⲣⲓⲕⲓ ⲁⲛ ⲡⲓ ϫⲁⲓ ⲉⲃⲏⲗ ϫⲉ ϧⲉⲛ ⲟⲩ ⲙⲉⲑ ⲙⲏⲓ ⲁ ϥ ⲟⲩⲱⲙ ⲟⲩⲟϩ ⲁ ϥ ⲥⲱ . ⲁ ϥ ⲉⲣ ⲟⲩⲱ ⲛϫⲉ ⲡⲉⲛ ϭ︦ⲥ︦ ⲓ︦ⲏ︦ⲥ︦ ⲡ ⲭ︦ⲥ︦ ϫⲉ ⲁ ϥ ⲓ ϩⲁⲣⲱ ⲧⲉⲛ ⲛϫⲉ ⲓⲱⲁⲛⲛⲏⲥ ⲡⲓ ⲣⲉϥ ϯ ⲱⲙⲥ ⲛ ϥ ⲟⲩⲱⲙ ⲁⲛ ⲟⲩⲇⲉ ⲛ ϥ ⲥⲱ ⲁⲛ ⲡⲉϫⲱ ⲧⲉⲛ ϫⲉ ⲟⲩⲟⲛ ⲟⲩ ⲇⲉ ⲙⲱⲛ ⲛⲉⲙⲁ ϥ ⲉ ϥ ϫⲱ ⲙⲙⲟ ⲥ ϫⲉ ⲛⲁ ϥ ⲟⲩⲉⲙ ⲁϥ ⲡⲉ ⲟⲩⲇⲉ ⲛⲁ ϥ ⲥⲉ ⲏⲣⲡ ⲁⲛ ⲡⲉ ⲙⲙⲟⲛ ⲉϣ ⲟⲩ ⲣⲱⲙⲓ ⲱⲛϧ ϧⲉⲛ ⲡⲓ ⲥⲱⲙⲁ ⲛ ⲁⲧ ϥ ⲟⲩⲉⲙ ϧⲣⲉ ⲛⲉⲙ ⲙⲱⲟⲩ ⲉ ⲥⲱ . ⲁ ϥ ⲓ ⲛϫⲉ ⲡ ϣⲏⲣⲓ ⲙ ⲫ ⲣⲱⲙⲓ ⲉ ϥ ⲟⲩⲱⲙ ⲟⲩⲟϩ ⲉ ϥ ⲥⲱ ⲡⲉϫⲱ ⲧⲉⲛ ϫⲉ ⲓⲥ ⲟⲩ ⲣⲱⲙⲓ ⲛ ⲣⲉϥ ⲟⲩⲱⲙ ⲟⲩⲟϩ ⲛ ⲣⲉϥ ⲥⲱ ⲉ ϥ ⲟⲓ ⲛ ϣⲫⲏⲣ ⲉ ⲛⲓ ⲧⲉⲗⲱⲛⲏⲥ ⲛⲉⲙ ⲛⲓ ⲣⲉϥ ⲉⲣ ⲛⲟⲃⲓ ⲟⲩⲟϩ ⲁ ⲥ ⲁⲙⲁϩⲓ ⲛϫⲉ ϯ ⲥⲟⲫⲓⲁ ⲉⲃⲟⲗ ϧⲉⲛ ⲛⲉⲥ ϩⲃⲏⲟⲩⲓ . ⲭ ⲟⲩⲱϣ ⲛⲧⲉ ⲛ ⲉⲣ ⲟⲩ ϫⲉ ⲁⲛⲟⲛ ⲟⲩⲇⲉ ⲛⲏ ⲉⲧ ϣⲟⲩϣⲟⲩ ⲉϫⲱ ⲛ ⲟⲩⲇⲉ ⲛⲏ ⲉⲧ ϯ ϣⲱϣ ⲛⲁ ⲛ ⲙⲡⲉⲛⲑⲣⲉ ⲛ ⲙⲟϣⲓ ⲛⲥⲱ ⲟⲩ ⲁⲗⲗⲁ ⲙⲁⲣⲉ ⲛ ⲙⲟϣⲓ ⲛⲉⲙ ⲓⲱⲁⲛⲛⲏⲥ ⲡⲓ ⲣⲉϥ ϯ ⲱⲙⲥ ⲛⲧⲉ ⲛ ⲉⲣ ⲛⲏⲥⲧⲉⲩⲓⲛ ⲛⲉⲙⲁ ϥ ϧⲉⲛ ⲟⲩ ⲕⲁϯ ⲕⲁⲛ ⲟⲩϣⲁⲛ ϫⲟ ⲥ ϫⲉ ⲟⲩⲟⲛ ⲟⲩ ⲇⲉⲙⲱⲛ ⲛⲉⲙⲱ ⲟⲩ ⲟⲩⲟϩ ⲙⲁ ⲣⲉ ⲛ ⲥⲉ ⲏⲣⲡ ⲛⲧⲉ ⲛ ⲟⲩⲉⲙ ⲧⲉⲃⲧ ⲛⲉⲙ ⲡ ⲭ︦ⲥ︦ ϧⲉⲛ ⲟⲩ ϣⲉⲡ ϩⲙⲟⲧ ⲛⲉⲙ ⲟⲩ ⲕⲁϯ ⲉϣⲱⲡ ⲉⲣⲉ ⲧⲉⲛ ⲥⲁⲣⲝ ϣⲱⲛⲓ ⲓⲉ ⲉ ⲥ ⲉⲣ ⲭⲣⲓⲁ ⲟⲩⲟϩ ϯ ⲙⲉⲧ ⲁⲑ ⲟⲩⲱⲙ ϩⲗⲓ ⲡⲉ ⲁⲗⲗⲁ ⲡⲓ ⲛⲁϩϯ ⲉⲧ ⲥⲟⲩⲧⲱⲛ ⲡⲉ ⲉⲧ ⲟⲩ ⲕⲱϯ ⲛⲥⲱ ϥ ⲛⲧⲟ ⲧⲉⲛ ⲛⲉⲙ ⲡⲓ ⲁⲣⲉϩ ⲛⲧⲉ ⲛⲓ ⲉⲛⲧⲟⲗⲏ ⲉ ⲡ ⲁⲓⲧ ⲟⲩ ϧⲉⲛ ⲟⲩ ⲱⲛϩ ⲉⲃⲟⲗ ⲛⲧⲉ ⲛⲓ ϩⲃⲏⲟⲩⲓ ⲉⲑ ⲛⲁⲛⲉ ⲩ . ⲉϣⲱⲡ ⲟⲩⲛ ⲉⲣⲉ ⲡⲓ ⲛⲁϩϯ ⲙⲟϣⲓ ⲛⲥⲁ ϩⲱⲃ ⲛⲓⲃⲉⲛ ⲉⲧⲉ ⲛ ⲛⲁ ⲁⲓⲧ ⲟⲩ ⲉⲑⲃⲉ ⲫ︦ ϯ︦︦ ⲓⲧⲉ ⲡⲓ ⲟⲩⲱⲙ ⲓⲧⲉ ⲡⲓ ⲥⲱ ⲓⲧⲉ ⲕⲉ ϩⲱⲃ ⲕⲉ ϩⲱⲃ ⲉⲩⲉ ϣⲱⲡⲓ ⲉ ⲩ ⲟⲓ ⲛ ⲁⲧ ϯ ϩⲁⲡ ⲉⲣⲱ ⲟⲩ ⲉⲑⲃⲉ ⲡⲓ ⲛⲁϩϯ ⲉⲧ ⲥⲟⲩⲧⲱⲛ . ϩⲱⲃ ⲇⲉ ⲛⲓⲃⲉⲛ ⲉⲧ ⲥⲁⲃⲟⲗ ⲙ ⲫ ⲛⲁϩϯ ⲫ ⲛⲟⲃⲓ ⲡⲉ . ⲁⲗⲗⲁ ⲉⲡⲓⲇⲏ ⲛⲏ ⲕⲉ ⲟⲩⲟⲛ ⲉⲑ ⲟⲩⲱⲙ ϧⲉⲛ ⲟⲩ ⲡⲁⲑⲟⲥ ⲛⲉⲙ ⲟⲩ ϩⲩⲇⲟⲛⲏ ⲉ ⲩ ϫⲱ ⲙⲙⲟ ⲥ ϫⲉ ⲛ ⲟⲩⲱⲙ ϧⲉⲛ ⲟⲩ ⲛⲁϩϯ ⲁⲗⲗⲁ ⲥⲉ ⲟⲩⲱⲙ ⲁⲛ ϧⲉⲛ ⲟⲩ ϣⲓ ⲉ ϥ ⲣⲱϣⲓ ⲁⲗⲗⲁ ϧⲉⲛ ⲟⲩ ⲙⲉⲧ ⲁⲧ ⲥⲓ ⲛⲧⲉ ⲟⲩ ϩⲩⲇⲟⲛⲏ ⲡⲱⲥ ⲧⲉⲛ ⲛⲁ ⲉⲙⲓ ⲉⲣⲱ ⲟⲩ . ⲧⲉⲛ ⲛⲁ ⲉⲙⲓ ϥ ϫⲱ ⲅⲁⲣ ⲙⲙⲟ ⲥ ⲛϫⲉ ⲡⲉⲛ ⲥⲱⲧⲏⲣ ⲡ ⲭ︦ⲥ︦ ϫⲉ ⲉⲃⲟⲗ ϧⲉⲛ ⲛⲟⲩ ⲟⲩⲧⲁϩ ⲉⲣⲉ ⲧⲉⲛ ⲥⲟⲩⲱⲛ ⲟⲩ . ⲡ ⲟⲩⲧⲁϩ ⲇⲉ ⲛⲧⲉ ⲛⲏ ⲉⲧ ⲉⲣ ⲁⲅⲱⲛⲓ ⲍⲉⲥⲑⲉ ϧⲉⲛ ⲟⲩ ⲙⲉⲑ ⲙⲏⲓ ⲫⲁⲓ ⲡⲉ ⲕⲁⲧⲁ ⲫ ⲣⲏϯ ⲉⲧ ⲁ ϥ ϫⲟ ⲥ ⲛϫⲉ ⲡⲓ ⲁⲡⲟⲥ ⲧⲟⲗⲟⲥ ϫⲉ ⲧ ⲁⲅⲁⲡⲏ ⲫ ⲣⲁϣⲓ ϯ ϩⲓⲣⲓⲛⲏ ϯ ⲙⲉⲧ ⲣⲉϥ ⲱⲟⲩ ⲛ ϩⲏⲧ ϯ ⲙⲉⲧ ⲭ︦ⲣ︦ⲥ︦ ϯ ⲙⲉⲧ ⲁⲅⲁⲑⲟⲥ ⲫ ⲛⲁϩϯ ϯ ⲙⲉⲧ ⲣⲉⲙ ⲣⲁⲩϣ ϯ ⲉⲛⲕⲣⲁⲧⲓⲁ ⲫⲁⲓ ⲡⲉ ⲛ ⲟⲩⲧⲁϩ ⲛⲧⲉ ⲡⲓ ⲡ︦ⲛ︦ⲁ︦ ⲟⲧⲓ ⲇⲉ ϫⲉ ⲫⲏ ⲉⲑ ⲟⲩⲱϣ ⲉ ϯ ⲙ ⲡⲁⲓ ⲣⲏϯ ϥ ⲛⲁ ⲟⲩⲱϣ ⲁⲛ ⲉ ⲟⲩⲉⲙ ⲁϥ ⲓⲉ ⲉ ⲥⲉ ⲏⲣⲡ ϧⲉⲛ ⲟⲩ ⲙⲉⲧ ⲁⲧ ⲥⲟϭⲛⲓ ⲓⲉ ϧⲉⲛ ⲟⲩ ⲙⲉⲧ ⲁⲧ ϧⲟⲧϧⲉⲧ ⲟⲩⲇⲉ ϥ ⲛⲁ ϯ ⲙⲁϯ ⲁⲛ ⲉϫⲉⲛ ⲟⲩ ⲥⲩⲛⲏⲇⲏⲥⲓⲥ ⲉ ⲥ ϩⲱⲟⲩ ϥ ⲛⲁ ⲥⲟϩⲓ ⲙⲙⲟ ϥ ⲛϫⲉ ⲡⲁⲩⲗⲟⲥ ⲉ ϥ ϫⲱ ⲙⲙⲟ ⲥ ϫⲉ ⲫⲏ ⲉⲧ ⲉⲣ ⲁⲅⲱⲛⲓⲍⲉⲥⲑⲉ ϣⲁ ϥ ⲁⲙⲟⲛⲓ ⲛⲧⲟⲧ ϥ ϧⲉⲛ ϩⲱⲃ ⲛⲓⲃⲉⲛ ⲉϣⲱⲡ ⲟⲩⲛ ⲉⲣⲉ ⲧⲉⲛ ⲥⲁⲣⲝ ⲭⲏ ⲥⲁⲃⲟⲗ ⲛ ϣⲱⲛⲓ ϣⲁ ϥ ⲁⲙⲟⲛⲓ ⲛⲧⲟⲧ ϥ ϧⲉⲛ ϩⲱⲃ ⲛⲓⲃⲉⲛ ⲉϣⲱⲡ ⲉⲣⲉ ⲧⲉϥ ⲥⲁⲣⲝ ⲇⲉ ⲭⲏ ϧⲉⲛ ϩⲁⲛ ϣⲱⲛⲓ ⲓⲉ ⲉ ⲥ ⲭⲏ ϧⲉⲛ ϩⲁⲛ ϧⲓϯ ⲓⲉ ⲉ ϥ ⲟⲓ ⲛ ⲙⲕⲁϩ ⲛ ϩⲏⲧ ϥ ⲛⲁ ⲟⲩⲱⲙ ⲟⲩⲟϩ ϥ ⲛⲁ ⲥⲱ ⲉ ϥ ⲟⲓ ⲙ ⲫ ⲣⲏϯ ϫⲉ ⲡⲓ ⲟⲩⲱⲙ ⲛⲉⲙ ⲡⲓ ⲥⲱ ⲁ ⲩ ⲟⲓ ⲙ ⲫⲁϧⲣⲓ ⲛⲧⲉ ⲡⲓ ⲙⲕⲁϩ ⲛ ϩⲏⲧ ⲛⲧⲉ ⲛⲓ ϣⲱⲛⲓ ⲛⲉⲙ ⲛⲓ ϧⲟϯ ⲉⲧ ϧⲉⲛ ⲡⲉϥ ⲥⲱⲙⲁ ϫⲉ ϩⲓⲛⲁ ⲛⲧⲉ ϥ ϫⲉⲙ ϫⲟⲙ ⲛ ϥⲁⲓ ϧⲁ ⲡⲓ ϣⲱⲛⲓ ⲛⲧⲉ ⲡⲓ ⲥⲱⲙⲁ ϥ ⲛⲁ ⲁⲙⲟⲛⲓ ⲛⲧⲟⲧ ϥ ϩⲱ ϥ ⲥⲁⲃⲟⲗ ⲛ ⲛⲏ ⲉⲧ ⲉⲣ ⲃⲟⲛⲓ ⲛ ϯ ⲯⲩⲭⲏ ⲉⲧⲉ ⲡⲓ ϫⲱⲛⲧ ⲡⲉ ⲛⲉⲙ ⲡⲓ ⲫⲑⲟⲛⲟⲥ ⲛⲉⲙ ϯ ⲕⲁⲧⲁⲗⲁⲗⲓⲁ ⲛⲉⲙ ⲡⲓ ⲙⲟⲥϯ ⲛⲉⲙ ⲡⲓ ⲭⲟϩ ⲛⲉⲙ ϯ ⲙⲉⲧ ⲣⲉϥ ϯ ϣⲱϣ ⲛⲉⲙ ϯ ⲙⲉⲧ ϭⲁⲥⲓ ϩⲏⲧ ⲉⲃⲟⲗ ⲙ ⲫ︦ ϯ︦︦ ⲛⲉⲙ ⲛⲉϥ ⲁⲅⲅⲉⲗⲟⲥ ⲟⲩⲟϩ ⲉⲧⲓ ⲉ ϥ ⲭⲏ ϧⲉⲛ ⲛⲓ ϣⲱⲛⲓ ⲛⲧⲉ ⲡⲓ ⲥⲱⲙⲁ ϥ ⲛⲁ ϣⲉⲡ ϩⲙⲟⲧ ⲛⲧⲉⲛ ⲫ︦ ϯ︦︦ ⲛ ⲥⲏⲟⲩ ⲛⲓⲃⲉⲛ . ϯ ⲛⲁ ⲕⲏⲛ ⲇⲉ ϯⲛⲟⲩ ⲉ ⲓ ⲥⲁϫⲓ ⲛⲉⲙⲁ ⲕ ⲉⲑⲃⲉ ⲡⲁⲓ ϩⲱⲃ ⲁ ⲫ ⲣⲱϣⲓ ϣⲱⲡⲓ ϯ ϯ ϩⲟ ⲟⲩⲛ ⲉ ⲧⲉⲕ ⲙⲉⲧ ⲙⲁⲓ ⲥⲃⲱ ϧⲉⲛ ⲡⲁⲓ ⲕⲉ ⲟⲩⲁⲓ ⲉ ⲑⲣⲉ ⲕ ⲫⲱⲧ ⲥⲁⲃⲟⲗ ⲙ ⲡⲓ ϫⲓⲛ ⲉⲣ ⲁⲡⲁⲛⲧⲁⲛ ⲛⲧⲉ ⲛⲓ ⲣⲱⲙⲓ ⲉⲧⲉ ⲙⲙⲟⲛ ⲛϧⲏ ⲧ ⲟⲩ ϧⲉⲛ ⲡⲓ ⲥⲙⲟⲧ ⲙⲉⲛ ⲛⲧⲉ ⲡⲟⲩ ϫⲓⲛ ⲱⲛϧ ⲛⲉⲙ ⲧⲟⲩ ⲡⲟⲗⲏⲧⲓⲁ ⲉ ⲩ ⲥⲟⲗⲥⲉⲗ ⲅⲁⲣ ⲙ ⲡⲓ ϣⲁⲣ ⲛⲧⲉ ⲥⲁⲃⲟⲗ ⲙⲙⲁⲩⲁⲧ ϥ ⲉⲧ ⲧⲟⲓ ϩⲓⲱⲧ ⲟⲩ ⲥⲁϧⲟⲩⲛ ⲇⲉ ⲙⲙⲱ ⲟⲩ ⲧⲟⲩⲃⲏⲟⲩⲧ ⲁⲛ . ⲉϣⲱⲡ ⲇⲉ ⲛⲧ ⲟⲩ ϫⲟ ⲥ ϫⲉ ⲡⲉⲛ ⲛⲁϩϯ ⲥⲟⲩⲧⲱⲛ ⲟⲩⲟϩ ⲛⲧⲉ ⲕ ⲙⲟϣⲧ ⲟⲩ ϧⲉⲛ ⲡⲉⲕ ⲕⲁϯ ⲛⲧⲉ ⲕ ⲛⲁⲩ ⲉ ⲛⲓ ⲟⲩⲧⲁϩ ϫⲉ ⲛⲁ ⲡⲓ ⲛⲁϩϯ ⲉⲧ ⲥⲟⲩⲧⲱⲛ ⲛⲉ ⲓⲉ ⲕⲁⲗⲱⲥ ⲕ ⲉⲣ ⲁⲡⲁⲛ ⲧⲁⲛ ⲉⲣⲱ ⲟⲩ ⲉϣⲱⲡ ⲇⲉ ⲉ ⲩ ⲟⲓ ⲛ ϩⲉⲣⲉⲥⲓⲥ ⲉ ⲩ ϯ ⲟⲥⲓ ϧⲉⲛ ⲡⲟⲩ ϫⲓⲛ ⲛⲁⲩ ⲛⲉⲙ ⲧⲟⲩ ⲙⲉⲧ ϣⲟⲃⲓ ⲕⲁⲛ ⲉϣⲱⲡ ⲉ ⲩ ⲣⲏⲧ ⲛ ⲥⲭⲓⲙ ⲟⲩⲟϩ ⲉⲣⲉ ⲡⲟⲩ ϩⲟ ⲟⲓ ⲛ ⲉϥϫⲓ ϧⲉⲛ ϯ ⲙⲉⲧ ϧⲉⲗⲗⲟ ⲉϣⲱⲡ ⲙⲙⲟⲛ ⲟⲩⲧⲁϩ ⲛⲧⲉ ⲫ︦ ϯ︦︦ ϣⲟⲡ ⲛϧⲏⲧ ⲟⲩ ⲁⲛ ⲁⲣⲓ ⲡⲁⲣⲉⲧⲓⲥⲑⲉ ⲙ ⲡⲟⲩ ϫⲓⲛ ⲛⲁⲩ ⲉⲣⲱ ⲟⲩ ⲕⲁⲛ ⲁⲕϣⲁⲛ ϫⲟ ⲥ ϫⲉ ⲥⲉ ⲛⲁ ⲉⲣ ⲃⲗⲁⲡⲧⲓⲛ ⲙⲙⲟ ⲓ ⲁⲛ ⲉⲑⲃⲉ ⲡⲓ ⲥⲙⲟⲧ ⲛⲧⲉ ⲧⲉⲕ ⲙⲉⲧ ⲉⲩⲥⲉⲃⲏⲥ ϫⲉ ⲥⲉ ⲛⲁ ϣ ⲃⲱⲗ ⲙ ⲡ ⲉⲧ ϭⲱⲗⲕ ⲉⲃⲟⲗ ⲁⲛ ⲓⲉ ⲁⲣⲏⲟⲩ ⲭ ⲛⲁ ϭⲁⲥ ⲕ ⲉ ϫⲱ ⲟⲩ ⲓⲉ ⲛⲧⲉ ⲕ ⲥⲱⲃⲓ ⲙⲙⲱ ⲟⲩ ⲁⲗⲗⲁ ⲥⲉ ⲛⲁ ⲙⲓϣⲓ ⲛ ⲧⲉⲕ ⲥⲩⲛⲏⲇⲏⲥⲓⲥ ϧⲉⲛ ⲟⲩ ⲥⲁϫⲓ ⲛ ϫⲉ ⲟⲩⲁⲓ ⲉⲧ ⲁ ⲩ ϫⲱ ⲙⲙⲱ ⲟⲩ ⲟⲩⲟϩ ⲥⲉ ⲛⲁ ⲧⲁⲕⲟ ⲛ ⲧⲉⲕ ⲯⲩⲭⲏ ϧⲉⲛ ⲟⲩ ⲥⲁϫⲓ ⲉⲧ ϩⲱⲟⲩ ⲉⲑ ⲙⲉϩ ⲛ ⲉⲩⲃⲗⲁⲥⲫⲏⲙⲓⲁ . ⲛⲑⲟⲕ ⲟⲩⲛ ϯⲛⲟⲩ ϣⲱⲡⲓ ⲉ ⲕ ϫⲟⲩϣⲧ ⲉⲃⲟⲗ ϧⲉⲛ ⲟⲩ ⲣⲱⲥ ⲛⲉⲙ ⲟⲩ ⲛⲟⲩⲥ ⲉ ϥ ⲉⲣ ⲟⲩⲱⲓⲛⲓ ⲟⲩⲟϩ ⲁⲣⲓ ⲁⲡⲁⲛⲧⲁⲛ ⲉ ⲛⲓ ⲣⲱⲙⲓ ⲉⲑ ⲟⲩⲁⲃ ⲉ ⲕ ϩⲓ ⲕⲁⲧ ⲉⲣⲱ ⲟⲩ ⲉ ⲕ ϭⲓ ⲛⲧⲟⲧ ⲟⲩ ⲛ ⲛⲓ ϩⲙⲟⲧ ⲛⲧⲉ ⲧⲉⲕ ⲯⲩⲭⲏ ϩⲓⲛⲁ ⲉⲃⲟⲗ ϩⲓⲧⲟⲧ ⲟⲩ ⲙ ⲫ ⲣⲏϯ ⲛⲉ ⲉⲃⲟⲗ ϩⲓⲧⲉⲛ ⲟⲩ ϫⲱⲙ ⲛ ⲱϣ ⲛⲧⲉ ⲕ ϫⲉⲙ ϫⲟⲙ ⲛ ⲛⲁⲩ ⲉ ⲡⲉⲕ ϩⲏⲧ ϫⲉ ⲁⲛ ϥ ⲥⲙⲟⲛⲧ ⲓⲉ ⲉ ϥ ⲟⲓ ⲛ ⲕⲉ ⲣⲏϯ ϫⲉ ϩⲓⲛⲁ ⲉⲃⲟⲗ ϩⲓⲧⲟⲧ ⲥ ⲛ ϯ ϫⲓ ⲛ ⲛⲁⲩ ⲛⲧⲉ ⲛⲏ ⲉⲑ ⲟⲩⲁⲃ ⲛⲉⲙ ⲡⲓ ⲁⲟⲩⲁⲛ ⲛⲧⲉ ⲡⲟⲩ ϩⲟ ⲛⲉⲙ ⲛⲟⲩ ⲥⲭⲓⲙ ⲉⲑ ⲙⲉϩ ⲛ ϩⲙⲟⲧ ⲛⲉⲙ ⲡ ϫⲓⲛ ⲕⲱⲗϩ ⲛⲧⲉ ⲛⲟⲩ ϩⲃⲱⲥ ϧⲉⲛ ⲟⲩ ⲑⲉⲃⲓⲟ ⲛⲉⲙ ⲡⲟⲩ ϫⲓⲛ ⲥⲁϫⲓ ⲛ ⲁⲧ ⲙⲉⲧ ϭⲁⲥⲓ ϩⲏⲧ ⲛⲉⲙ ⲛⲟⲩ ⲗⲉⲝⲓⲥ ⲉⲑ ⲙⲉϩ ⲙ ⲙⲉⲧ ϣⲁⲙϣⲉ ⲛⲟⲩϯ ⲛⲉⲙ ⲡⲓ ϩⲙⲟⲧ ⲉⲧ ϧⲉⲛ ⲡⲟⲩ ⲕⲁϯ ⲉϥⲉ ϯ ⲛⲟⲙϯ ⲛⲁ ⲕ ⲛ ϩⲟⲩⲟ ⲕⲁⲛ ⲉ ⲕ ⲭⲏ ϧⲉⲛ ⲟⲩ ⲧⲱⲙⲧ ⲟⲩ ϫⲓⲛ ⲕⲱⲗϩ ⲅⲁⲣ ⲛⲧⲉ ϩⲁⲛ ϩⲃⲱⲥ ⲛⲧⲉ ⲟⲩ ⲣⲱⲙⲓ ⲛⲉⲙ ⲡⲓ ϫⲓⲛ ⲙⲟϣⲓ ⲛⲧⲉ ⲛⲉϥ ϭⲁⲗⲁⲩϫ ⲛⲉⲙ ⲡⲓ ⲛⲉϥⲧ ⲣⲱ ϥ ⲛ ⲥⲱⲃⲓ ⲛⲧⲉ ⲛⲓ ⲛⲁϫϩⲓ ⲥⲉ ⲟⲩⲱⲛϩ ⲙ ⲡⲓ ⲣⲱⲙⲓ ⲉⲃⲟⲗ ⲕⲁⲧⲁ ⲫ ⲣⲏϯ ⲉⲧ ⲥϧⲏⲟⲩⲧ ϧⲉⲛ ϯ ⲅⲣⲁⲫⲏ ⲉϣⲱⲡ ⲁⲓϣⲁⲛ ⲉⲣ ϩⲏⲧ ⲥ ⲙ ⲫⲓⲣⲓ ⲉ ⲡⲓ ϫⲓⲛ ⲱⲛϧ ⲛⲧⲉ ⲛⲉⲛ ⲓⲟϯ ϯ ⲛⲁ ⲭⲁ ⲟⲩ ⲧⲟⲡⲟⲥ ⲉⲃⲟⲗ ⲁⲛ ⲉ ⲁ ⲓ ϩⲱⲗ ⲉⲣⲟ ϥ ⲛ ⲧⲁ ϣⲧⲉⲙ ⲧⲁⲙⲟ ⲕ ⲉⲣⲟ ϥ ⲓⲧⲉ ⲛⲏ ⲉⲧ ϧⲉⲛ ⲛⲓ ⲃⲁⲕⲓ ⲓⲧⲉ ⲛⲏ ⲉⲧ ϧⲉⲛ ⲛⲓ ϯⲙⲓ ⲓⲧⲉ ⲛⲏ ⲉⲧ ϧⲉⲛ ⲡ ϣⲁϥⲉ ⲓⲧⲉ ⲛⲏ ⲉⲧ ϧⲉⲛ ⲧⲉ ⲛⲓ ⲣⲱⲙⲓ ⲛ ⲟⲩ ⲕⲟⲩϫⲓ ϫⲉ ⲟⲩⲏⲓ ⲅⲁⲣ ⲛⲓ ⲧⲟⲡⲟⲥ ⲁⲛ ⲡⲉ ⲧⲉⲛ ⲕⲱϯ ⲛⲥⲱ ⲟⲩ ⲛⲏ ⲉⲧ ⲁ ⲩ ϣⲱⲡⲓ ⲛϧⲏⲧ ⲟⲩ ⲁⲗⲗⲁ ⲉ ⲛ ⲕⲱϯ ⲛⲥⲁ ⲛⲟⲩ ⲧⲣⲟⲡⲟⲥ ⲛⲉⲙ ⲧⲟⲩ ⲡⲣⲟϩⲉⲣⲉⲥⲓⲥ ⲉϧⲟⲩⲛ ⲉ ⲫ ϯ .
