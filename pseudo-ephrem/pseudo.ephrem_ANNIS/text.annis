0	0	sText1	ⲚⲦⲞϤ ⲞⲚ ⲀⲠⲀ ⲈⲪⲢⲀⲒ̈Ⲙ Ⲉ Ϥ ⲤϨⲀⲒ Ⲉ ⲢⲀⲦ Ϥ Ⲛ ⲞⲨ ⲘⲈⲢⲒⲦ Ⲛ̅ⲦⲀ Ϥ Ⲉ Ϥ ϪⲒ ⲤⲂⲰ ⲚⲦⲞⲞⲦ Ϥ̅ · — · · — · · — · · — · · — · · — Ⲡⲁ ⲙⲉⲣⲓⲧ ϩⲙ̅ ⲡ ϫⲥ̅ ϣⲟⲣⲡ̅ ⲙⲉⲛ ϩⲛ̅ ϩⲱⲃ ⲛⲓⲙ ⲕⲁ ⲡ ⲑⲃ̅ⲃⲓⲟ ϩⲛ̅ ⲧⲕ̅ ⲧⲁⲡⲣⲟ · ⲉ ⲕ ⲥⲃ̅ⲧⲱⲧ ϩⲛ̅ ⲧⲕ̅ ϭⲓⲛ ⲟⲩⲱϣⲃ̅ ϫⲉ ⲕⲱ ⲛⲁ ⲓ ⲉⲃⲟⲗ ⲉ ⲕ ⲥⲟⲟⲩⲛ · ϫⲉ ϩⲓⲧⲛ̅ ⲡⲉ ⲑⲃ̅ⲃⲓⲟ · ϣⲁⲣⲉ ⲧ ϭⲟⲙ ⲧⲏⲣ ⲥ̅ ⲙ̅ ⲡ ϫⲁϫⲉ ⲱ̅ϫⲛ̅ · ⲁⲩⲱ ⲕ ⲥⲟⲟⲩⲛ ⲛ̅ ⲧ ⲙⲛ̅ⲧ̅ ⲁⲅⲁⲑⲟⲥ ⲙ̅ ⲡⲉⲕ ⲥⲁϩ · ϫⲉ ⲁ ⲩ ϫⲉ ⲟⲩ ⲉⲧⲃⲏⲏⲧ ϥ̅ · ⲁ ϥ ϣⲱⲡⲉ ⲉ ϥ ⲑⲃ̅ⲃⲓⲏⲩ · ⲁⲩⲱ ⲛ̅ ⲥⲙ ⲏⲧ ϣⲁϩⲣⲁⲓ ⲉ ⲡ ⲙⲟⲩ · ⲛ̅ⲧⲟⲕ ϩⲱⲱ ⲕ Ⲡⲁ ϣⲏⲣⲉ ⲕⲁ ⲡ ⲑⲃ̅ⲃⲓⲟ ϩⲛ̅ ⲣⲱ ⲕ · ⲙⲛ̅ ⲡⲉⲕ ϩⲏⲧ · ⲙⲛ̅ ⲡⲉⲕ ⲙⲁⲕϩ̅ · ⲉ ⲕ ⲉⲓ ⲅⲁⲣ ⲉ ⲡⲉ ⲑⲃ̅ⲃⲓⲟ ⲟⲩⲛ̅ⲧⲁ ϥ ⲙ̅ⲙⲁⲩ ⲛ̅ ⲛⲉϥ ⲛ̅ⲧⲟⲗⲏ · ⲁⲛⲁⲩ ⲉ ⲇⲁⲩⲉⲓⲇ ⲉ ϥ ϣⲟⲩϣⲟⲩ ⲙ̅ⲙⲟ ϥ ϩⲙ̅ ⲡⲉ ⲑⲃ̅ⲃⲓⲟ · ⲡⲉϫⲁ ϥ ϩⲓ ⲛⲁⲓ̈ ϫⲉ ⲁ ⲓ ⲑⲃ̅ⲃⲓⲟ ⲓ ⲁ ⲡ ϫⲥ̅ ⲧⲟⲩϫⲟ ⲓ · ⲁⲩⲱ ⲁ ϥ ⲣ̅ ⲡ ⲡ ⲉⲧ ⲛⲁⲛⲟⲩ ϥ ⲛⲁ ⲓ · ⲫⲟⲣⲉⲓ ϩⲱⲱ ⲕ ⲡⲁ ϣⲏⲣⲉ ⲙ̅ ⲡⲉ ⲑⲃ̅ⲃⲓⲟ ⲧⲁⲣⲉ ⲛ ⲁⲣⲉⲧⲏ · ⲙ̅ ⲡ ⲛⲟⲩⲧⲉ : ϣⲱⲡⲉ ⲛⲙ̅ⲙⲁ ⲕ · ⲉϣⲱⲡⲉ ⲇⲉ ⲡⲁ ϣⲏⲣⲉ ⲉ ⲕ ϩⲙ̅ ⲡⲉ ⲑⲃ̅ⲃⲓⲟ · ⲙⲛ̅ ⲗⲁⲁⲩ ⲙ̅ ⲡⲁⲑⲟⲥ ⲛⲁ ⲉϣ ϭⲙ̅ ϭⲟⲙ ⲉ ϩⲱⲛ ⲉϩⲟⲩⲛ ⲉⲣⲟ ⲕ · ⲟⲩ ⲣⲱⲙⲉ ⲉ ϥ ⲑⲃ̅ⲃⲓⲏⲩ ⲙⲛ̅ ϣⲓ ⲙ̅ ⲡⲉϥ ⲁⲛⲁⲓ̈ · ⲟⲩ ⲣⲱⲙⲉ ⲉ ϥ ⲑⲃ̅ⲃⲓⲏⲩ ⲙⲛ̅ ⲡⲁⲑⲟⲥ ⲛⲁ ⲉϣ ϭⲙ̅ ϭⲟⲙ ⲉ ϩⲱⲛ ⲉϩⲟⲩⲛ ⲉ ⲣⲟ ⲕ · ⲟⲩ ⲣⲱⲙⲉ ⲉ ϥ ⲑⲃ̅ⲃⲓⲏⲩ ⲙⲛ̅ ϣⲓ ⲙ̅ ⲡϥ̅ ⲁⲛⲁⲓ · ⲟⲩ ⲣⲱⲙⲉ ⲉ ϥ ⲑⲃ̅ⲃⲓⲏⲩ ⲟⲩ ⲑⲩⲥⲓⲁ ⲧⲉ ⲙ̅ ⲡ ⲛⲟⲩⲧⲉ · ⲟⲩ ⲣⲱⲙⲉ ⲉ ϥ ⲑⲃ̅ⲃⲓⲏⲩ ⲡ ϩⲏⲧ Ⲙ̅ ⲡ ⲛⲟⲩⲧⲉ ⲙⲟⲧⲛ̅ ⲛ̅ⲧⲟⲟⲧ ϥ̅ ⲙⲛ̅ ⲛⲉϥ ⲁⲅⲅⲉⲗⲟⲥ · ⲡⲁⲗⲓⲛ ⲟⲛ ϣⲁⲣⲉ ⲛ̅ ⲁⲅⲅⲉⲗⲟⲥ ϯ ⲉⲟⲟⲩ ⲛⲁ ϥ · ⲟⲩⲛ̅ ⲗⲟⲓϭⲉ ⲙ̅ ⲡ ⲉⲛⲧ ⲁ ϥ ϫⲡⲉ ⲁⲣⲉⲧⲏ ⲛⲓⲙ ϩⲓ ⲁⲗⲗⲁ Ⲡ ⲉⲛⲧ ⲁ ϥ ϫⲡⲉ ⲡⲉ ⲑⲃ̅ⲃⲓⲟ ⲛⲁ ϥ ⲙⲉ ⲕ ϩⲉ ⲉ ⲗⲁⲁⲩ ⲛ̅ ⲗⲟⲓϭⲉ ⲛ̅ⲥⲱ ϥ ϩⲓ ⲁⲗⲗⲁ ϫⲉ ⲁ ϥ ϣⲱⲡⲉ ⲉ ϥ ⲑⲃ̅ⲃⲓⲏⲩ · ⲛⲁⲓ ⲛⲉ ⲛ ⲁⲣⲉⲧⲏ ⲙ̅ ⲡⲉ ⲑⲃ̅ⲃⲓⲟ · ⲡⲁ ϣⲏⲣⲉ ⲕⲁ ⲣⲱ ⲕ ⲡⲁ ϣⲏⲣⲉ · ϥ ⲥⲏϩ ⲅⲁⲣ ϫⲉ ⲡ ⲥⲁⲃⲉ ϩⲙ̅ ⲡⲉ ⲟⲩⲟⲉⲓϣ ⲉⲧ ⲙ̅ⲙⲁⲩ ϥ ⲛⲁ ⲕⲁ ⲣⲱ ϥ · ⲕⲁ ⲣⲱ ⲕ ϩⲱⲱ ⲕ ϣⲁⲛⲧ ⲟⲩ ϫⲛⲟⲩ ⲕ · ⲉⲩϣⲁⲛ ϫⲛⲟⲩ ⲕ · ϣⲁϫⲉ ϩⲛ̅ ⲟⲩ ϭⲓⲛ ϣⲁϫⲉ ⲉ ϥ ϭⲏⲛ · ⲉ ϥ ⲑⲃ̅ⲃⲓⲏⲩ · ⲙ̅ⲡⲣ̅ ⲱⲕⲙ̅ ϩⲟⲗⲱⲥ · ⲉϣⲱⲡⲉ ⲉⲣⲉ ⲛⲟϭ ⲉⲣⲟ ⲕ · ϩⲙⲟⲟⲥ · ⲙ̅ⲡⲣ̅ ϣⲁϫⲉ ⲉⲩϣⲁⲛ ϫⲉ ϩⲉⲛ ϣⲁϫⲉ ⲛ̅ ⲟⲥⲉ ⲛⲟϫ ⲕ̅ ⲛ ⲅ̅ ⲱⲃϣ̅ · ⲡⲉⲕ ⲙⲉⲉⲩⲉ ϫⲉ ⲙ̅ⲡ ⲉⲓ ⲥⲱⲧⲙ̅ ϣⲁϫⲉ ⲛⲓⲙ · ϩⲱⲱ ϥ ⲛ̅ ϩⲏⲩ · ϫⲓ ⲥⲙⲏ ⲉⲣⲟ ⲟⲩ ⲉ ⲡⲉ ϩⲟⲩⲟ · Ϥ ⲥⲏϩ ⲅⲁⲣ ϫⲉ ⲉϣⲱⲡⲉ ⲛ̅ ⲣⲉϥ ⲉⲓⲣⲉ ⲙ̅ ⲡ ϣⲁϫⲉ ⲁⲩⲱ ⲛ ⲣϥ̅ ⲥⲱⲧⲙ̅ ⲙ̅ⲙⲁⲧⲉ ⲁⲛ ⲙ̅ⲙⲟ ⲛ ⲉ ⲕ ⲣ̅ ϩⲁⲗ ⲙ̅ⲙⲟ ⲕ ⲡⲁ ϣⲏⲣⲉ · ϩⲙ̅ ⲡ ϫⲥ̅ ⁛— ϯ ϩⲱⲛ ⲉⲧⲟⲟⲧ ⲕ̅ ⲛ̅ ⲛⲉⲩ ⲛ̅ⲧⲟⲗⲏ ϩⲛ̅ ⲧⲕ̅ ⲁⲣⲭⲏ · ⲛⲧⲟⲕ ϩⲱⲱ ⲕ ϩⲁⲣⲉϩ ⲉⲣⲟ ⲟⲩ ϩⲛ̅ ⲧⲕ̅ ⲙⲛ̅ⲧ̅ ⲕⲟⲩⲓ · ⲁⲛⲁⲩ ⲉ ⲡⲁⲩⲗⲟⲥ ϫⲉ ⲉ ϥ ϫⲉ ⲟⲩ · ⲡⲉ ϫⲁ ϥ ϩⲓ ⲛⲁⲓ ϫⲉ ϫⲓⲛ ⲉ ⲕ ⲥⲟⲃⲕ̅ Ⲕ ⲥⲟⲟⲩⲛ ⲛ̅ ϩⲉⲛ ⲥϩⲁⲓ ⲉ ⲩ ⲟⲩⲁⲁⲃ ⲛⲁⲓ ⲉⲧ ⲛⲁ ⲉϣ ϭⲙ̅ϭⲟⲙ · ⲉ ⲧⲟⲩϫⲟ ⲕ · ϫⲓ ⲥⲃⲱ ϩⲱⲱ ⲕ ⲉ ⲡ ⲕⲱⲧ ⲧⲏⲣ ϥ̅ ⲛ̅ ⲧ ⲙⲛ̅ⲧ̅ ⲙⲟⲛⲟⲭⲟⲥ · ⲧⲁⲣ ⲕ̅ ϣⲱⲡⲉ ⲛ̅ ϣⲟⲩ ⲙⲉⲣⲓⲧ ⲕ̅ ϩⲛ̅ ⲛⲉⲕ ϩⲃⲏⲩⲉ ⲧⲏⲣ ⲟⲩ · ⲉⲕϣⲁⲛ ⲃⲱⲕ ⲉ ⲩ ⲧⲟⲟⲩ ⲉ ϫⲓ ⲙⲁ ⲛ̅ϩⲏⲧ ϥ̅ · ⲛ̅ⲧⲕ̅ ⲟⲩ ⲕⲟⲩⲓ · ⲧⲟϭ ⲕ̅ ⲉ ⲩ ⲛⲟϭ ⲉⲣⲟ ⲕ · ⲉⲣⲉ ⲡ ⲛⲟⲩⲧⲉ ⲛ̅ϩⲏⲧ ϥ̅ ⲙ̅ⲡⲣ̅ ⲕⲁⲁ ϥ ⲉⲃⲟⲗ · ϩⲛ̅ ⲧⲕ̅ ⲁⲗⲱⲧ ⲛ ⲅ̅ ⲃⲱⲕ ϣⲁ ⲕⲉ ⲟⲩⲁ · ⲡ ⲟⲩⲁ ⲉⲧ ⲛ̅ ⲛⲁ ⲧⲟϭ ⲕ̅ ⲉⲣⲟ ϥ · ⲙⲁⲣⲉ ϥ ⲣⲱϣⲧ ⲕ̅ ϫⲉⲕⲁⲥ · ⲛ̅ⲛⲉ ⲕ ϯ ϭⲱⲛⲧ̅ ⲛⲁ ϥ · ϥ ⲥⲏϩ ⲅⲁⲣ ϫⲉ ⲙⲏ ⲟⲩ ⲕⲟⲩⲓ ⲛⲏ ⲧⲛ̅ ⲡ ⲉ ϯ ϭⲱⲛⲧ̅ ⲛ̅ ⲛ̅ ⲣⲱⲙⲉ · ⲡ ⲧⲟⲟⲩ ⲉⲧ ⲕ̅ ⲛ̅ϩⲏⲧ ϥ̅ ϩⲁⲣⲉϩ ⲉ ⲡⲉⲓ̈ ϩⲱⲃ ⲙ̅ⲡⲣ̅ ⲡⲱⲧ ⲉⲃⲟⲗ ϩⲙ̅ ⲙⲁ ⲉ ⲙⲁ 〈 ⲙ̅ⲡⲣ̅ ⲙⲟⲩⲧⲉ ⲉϩⲟⲩⲛ ⲉ ⲣⲱⲙⲉ ⲉ ⲧⲃⲉ ⲧⲕ̅ ⲙⲟⲧⲛⲉⲥ · ⲙⲛ̅ ⲡ ⲟⲩⲱϣ ⲛ̅ ⲛⲉⲕ ⲙⲁϩⲧ̅ 〉 ⲙ̅ Ⲡⲣ̅ ⲕⲁ ⲙⲛ̅ⲧ̅ ϣⲃⲏⲣ ⲛⲁ ⲕ ⲙⲛ̅ ⲣⲱⲙⲉ ⲛ̅ ⲣϥ̅ ⲧⲱϩ · ⲧⲁⲣ ⲕ̅ ϭⲱ ⲉ ⲕ ⲙⲟⲧⲛ̅ · ⲛ ⲅ̅ ϩⲛ̅ ⲧ̅ ⲧⲁⲡⲣⲟ ⲛ̅ ⲛⲉ ⲥⲛⲏⲩ ⲁⲛ · ϯ ⲥⲟⲡⲥⲡ̅ ⲙ̅ⲙⲟ ⲕ ⲡⲁ ⲙⲉⲣⲓⲧ ϩⲙ̅ ⲡ ϫⲥ̅ ⲧⲕ̅ ⲁⲣⲭⲏ ⲧⲉ ϫⲓ ⲥⲃⲱ ⲉ ⲥⲱⲧⲙ̅ ⲧⲁⲣ ⲕ̅ ⲙ̅ⲧⲟⲛ Ϥ ⲥⲏϩ ⲅⲁⲣ ϫⲉ ϯ ϩⲏⲩ ⲛ̅ ⲟⲩ ⲥⲃⲱ ⲛ̅ ⲟⲩ ϩⲁⲧ ⲁⲛ · ϩⲁⲣⲉϩ ⲉⲣⲟ ⲕ ⲉ ⲧ ⲙⲛ̅ⲧ̅ ⲁⲧ ⲥⲱⲧⲙ̅ ϫⲉ ⲛ̅ⲛⲉ ⲡ ϣⲁϫⲉ ⲛ̅ ⲥⲁⲟⲩⲗ ϫⲱⲕ ⲉⲃⲟⲗ ⲉϫⲱ ⲕ ⲙⲛ̅ ⲡⲉϥ ϫⲡⲟ · ⲁ ⲡ ⲛⲟⲩⲧⲉ ⲅⲁⲣ ⲡⲉⲓⲑⲉ ⲉϫⲙ̅ ⲡ ⲥⲱⲧⲙ̅ ⲛ̅ ϩⲟⲩⲟ ⲉ ⲧⲉ ⲑⲩⲥⲓⲁ · ⲛⲁⲓ ϭⲉ ⲛⲉ ⲛ̅ ⲕⲱⲧ · ⲛ̅ ⲧ ⲙⲛ̅ⲧ̅ ⲙⲟⲛⲟⲭⲟⲥ · ⲉ ⲕ ⲟⲩⲱⲙ ⲙⲛ̅ ϩⲉⲛ ⲥⲛⲏⲩ · ⲙ̅ⲡⲣ̅ ϥⲓ ϩⲣⲁ ⲕ ⲉϩⲣⲁⲓ ϣⲁⲛⲧ ⲕ̅ ⲟⲩⲱ ⲉ ⲕ ⲟⲩⲱⲙ · ⲡⲉ ⲥⲕⲉⲩⲟⲥ ⲉⲧ ⲕ̅ ⲛⲁ ϩⲟⲟⲩⲧⲛ̅ ⲉⲣⲟ ϥ ⲁⲣⲓ ⲡⲉⲕ ⲟⲩⲱⲙ ⲛ̅ϩⲏⲧ ϥ̅ · ⲉⲕϣⲁⲛ ⲣ̅ ϩⲁⲉ ⲉ ⲩ ⲗⲁⲁⲩ ϩⲛ̅ ⲧ ⲡⲟⲣϣⲥ̅ · ⲙ̅ⲡⲣ̅ ϫⲟⲟ ⲥ ϫⲉ ⲁⲩⲉⲓ ⲥ ⲉⲣⲉ ⲛⲟϭ ⲉⲣⲟ ⲕ ϩⲙⲟⲟⲥ · ⲉⲕϣⲁⲛ ⲟⲩⲱϣ ⲉ ⲥⲱ ϩⲙ̅ ⲡ ⲕⲉⲗⲱⲗ ⲙ̅ⲡⲣ̅ ⲕⲁ ⲧⲕ̅ ϣⲟⲩⲱⲃⲉ ⲉ ⲱϣ ⲉⲃⲟⲗ ⲛ̅ ⲑ ⲉ ⲛ̅ ⲛ̅ ⲕⲟⲥⲙⲓⲕⲟⲛ · ⲉⲕ ϣⲁⲛ ϩⲙⲟⲟⲥ ϩⲛ̅ ⲧ ⲙⲏⲏⲧⲉ ⲛ̅ ⲛⲉ ⲥⲛⲏⲩ ⲛ̅ⲧⲉ ⲟⲩ ⲫⲗⲉⲕ ⲙⲁ ⲉⲓ ⲉ ⲣⲱ ⲕ ⲙ̅ⲡⲣ̅ ⲛⲟϫ ⲥ̅ ⲉⲃⲟⲗ ϩⲛ̅ ⲧⲉⲩ ⲙⲏⲏⲧⲉ · ⲡⲱⲧ ⲉ ⲡ ⲟⲩⲉ · ⲛ ⲅ̅ ⲛⲟϫ ⲥ̅ ⲉⲃⲟⲗ · ⲉ ⲕ ⲛ̅ⲕⲟⲧⲕ̅ ϩⲛ̅ ⲟⲩ ⲙⲁ ⲙⲛ̅ ϩⲉⲛ ⲥⲛⲏⲩ · ⲙ̅ⲡⲣ̅ ⲕⲁⲁ ⲕ ⲉ ⲕ ϩⲏⲛ ⲉϩⲟⲩⲛ ⲉⲣⲟ ⲟⲩ ⲛ̅ ⲟⲩ ⲙⲁϩⲉ · ⲉϣⲱⲡⲉ ⲡ ϩⲱⲃ ⲙⲟⲧⲛ̅ ⲙ̅ⲡⲣ̅ ⲛ̅ⲕⲟⲧⲕ̅ ϩⲓ ⲧⲙⲏ · ⲉ ⲕ ⲣ̅ ⲥⲛⲁⲩ ⲛ̅ⲧⲕ̅ ⲟⲩ ϣⲏⲣⲉ ϣⲏⲙ · ⲙ̅ⲡⲣ̅ ⲛ̅ⲕⲟⲧⲕ̅ ⲉ ⲕ ⲃⲏⲗ ⲉⲃⲟⲗ · ⲟⲩⲇⲉ ⲉϫⲙ̅ ⲡⲉⲕ ⲥⲟⲓ · ϫⲉ ⲛ̅ⲛⲉ ⲩ ϣⲧⲣ̅ ⲧⲱⲣ ⲕ̅ ϩⲛ̅ ϩⲉⲛ ⲣⲁⲥⲟⲩ · ⲉ ⲕ ⲙⲟⲟϣⲉ ⲙⲛ̅ ϩⲉⲛ ⲥⲛⲏⲩ · ⲟⲩⲉ ⲙ̅ⲙⲟ ⲟⲩ · ⲧⲁⲣ ⲕ̅ ⲉⲣ̅ϥⲉ ⲉ ⲡⲕ̅ ϩⲏⲧ · ⲉⲕϣⲁⲛ ⲙⲟⲟϣⲉ ⲙⲛ̅ ⲟⲩ ⲥⲟⲛ Ⲉⲣⲉ ⲟⲩ ⲥⲁⲛⲇⲁⲗⲓⲟⲛ ϩⲛ̅ ⲛⲉⲕ ⲟⲩⲣⲏⲏⲧⲉ · ⲉ ⲙⲛ̅ ⲟⲩⲟⲛ ⲙ̅ ⲡ ⲉⲧ ⲙⲟⲟϣⲉ ⲛⲙ̅ⲙⲁ ⲕ · ⲁⲛⲓ ⲡⲱⲕ ϩⲱⲱ ⲕ ⲉⲃⲟⲗ ⲛ ⲅ̅ ⲙⲟⲟϣⲉ ⲛ̅ ⲧϥ̅ ϩⲉ · ϥ ⲥⲏϩ ⲅⲁⲣ ϫⲉ ϣⲡ̅ ϩⲓⲥⲉ · ⲁⲣⲓ ⲡ ϩⲱⲃ ⲙ̅ ⲡ ⲣϥ̅ ⲧⲁϣⲉ ⲟⲉⲓϣ · ⲁⲣⲓ ⲁ ⲡⲁ ⲧⲟⲟⲧ ⲕ̅ ⲉ ⲕ ϩⲙ̅ ⲡⲕ̅ ⲙⲁ ⲛ̅ ϣⲱⲡⲉ · ⲙ̅ⲡⲣ̅ ⲟⲩⲱⲙ ⲉⲣⲉ ⲡ ⲣⲏ ⲛ̅ ⲃⲟⲗ · ⲙ̅ⲡⲣ̅ ⲥⲁϩⲧⲉ ⲛⲁ ⲕ ⲙⲁⲩⲁⲁ ⲕ ⲛ ⲅ̅ ϫⲓ ⲛ̅ ⲟⲩ ⲙⲟⲧⲛⲥ̅ · ⲁⲗⲗⲁ ⲉⲩϣⲁⲛ ϫⲟⲧ ⲕ̅ ⲉ ⲥⲁϩⲧⲉ ⲛⲁ ⲕ · ⲙⲟⲩⲧⲉ ⲉ ⲩ ⲉⲃⲓⲏⲩ ⲉ ϥ ϩⲓ ⲡ ⲧⲟⲟⲩ ⲛⲙ̅ⲙⲁ ⲕ ⲧⲁⲣⲉ ⲕ ϣⲟⲩϣⲟⲩ ϩⲱⲱ ⲕ · ⲙ̅ⲙⲟ ⲕ ϫⲉ ⲙ̅ⲡ ⲓ ⲟⲩⲱⲙ ⲙ̅ ⲡⲁ ⲟⲉⲓⲕ ⲙⲁⲩⲁⲁ ⲧ · Ⲉϣⲱⲡⲉ ⲉ ⲕ ϩⲛ̅ ⲟⲩ ⲧⲟⲟⲩ · ⲏ ⲟⲩ ⲧⲟⲡⲟⲥ ⲉⲣⲉ ⲟⲩ ⲥⲟⲛ ϣⲱⲛⲉ ⲛ̅ϩⲏⲧ ϥ̅ ϭⲙ̅ ⲡϥ̅ ϣⲓⲛⲉ ⲛ̅ ⲥⲟⲡ ⲥⲛⲁⲩ ⲙ̅ ⲙⲏⲏⲛⲉ ϩⲧⲟⲟⲩⲉ ⲙ̅ⲡⲁⲧ ⲕ ⲣ̅ ϩⲱⲃ ⲛ̅ ⲛⲉⲕ ϭⲓϫ · ⲁⲩⲱ ⲡ ⲛⲁⲩ ⲛ̅ ⲣⲟⲩϩⲉ · ϥ ⲥⲏϩ ⲅⲁⲣ ⲡⲁ ⲙⲉⲣⲓⲧ ϩⲙ̅ ⲡ ϫⲥ̅ ϫⲉ ⲉ ⲓ ϣⲱⲛⲉ ⲁ ⲧⲉⲧⲛ̅ ϭⲙ̅ ⲡⲁ ϣⲓⲛⲉ · ⲣ̅ϣⲁⲛ ⲟⲩ ⲥⲟⲛ ⲥⲱⲕ ⲉⲃⲟⲗ ϩⲙ̅ ⲡ ⲧⲟⲟⲩ ⲉⲧ ⲕ̅ ⲛ̅ϩⲏⲧ ϥ̅ · ⲙ̅ⲡⲣ̅ ϩⲙⲟⲟⲥ ϩⲛ̅ ⲧⲕ̅ ⲣⲓ ⲙ̅ ⲡ ⲛⲁⲩ ⲉⲧ ⲕ̅ ⲛⲁ ⲥⲱⲧⲙ̅ ⲃⲱⲕ ⲛ ⲅ̅ ϩⲙⲟⲟⲥ ϩⲁϩⲧⲏ ϥ ⲛ ⲅ̅ ϯ ⲣ̅ⲙ̅ⲉⲓⲏ ⲉϫⲱ ϥ · ϥ ⲥⲏϩ ⲅⲁⲣ ϫⲉ ⲣⲓⲙⲉ ⲉϫⲛ̅ ⲟⲩ ⲣϥ̅ ⲙ̅ⲟⲟⲩⲧ · ⲙⲟⲟϣⲉ ⲉⲃⲟⲗ ⲛⲙ̅ⲙⲁ ϥ ϣⲁⲛⲧ ⲟⲩ ⲧⲟⲙⲥ ϥ̅ · ⲧⲁⲓ ⲅⲁⲣ ⲧⲉ ⲑ ⲁⲏ ⲛ̅ ⲉⲛⲧⲟⲗⲏ · ⲉⲧⲉⲣⲉ ⲡ ⲣⲱⲙⲉ ⲛ ⲁⲁⲥ ⲙⲛ̅ ⲡⲉϥ ⲥⲟⲛ ⲁⲥⲡⲁⲍⲉ ⲙ̅ ⲡⲉϥ ⲥⲱⲙⲁ ϩⲛ̅ ⲟⲩ ⲙⲛ̅ⲧ̅ ϣⲁⲛ ϩⲧⲏ ϥ ⁛ — Ⲉ ⲕ ϫⲱ ⲙ̅ⲙⲟ ⲥ ϫⲉ ⲁⲣⲓ ⲡⲁ ⲙⲉⲉⲩⲉ ϩⲁϩⲧⲙ̅ ⲡ ϫⲥ̅ · ⲡⲁ ϣⲏⲣⲉ ⲁⲣⲓ ⲁ ⲡⲁ ⲧⲟ[ⲟ]ⲧ ⲕ̅ ⲉ ϩⲁⲣⲉϩ ⲉ ⲛ ⲉ ⲛⲧ ⲁ ⲓ ⲥⲁϩⲟⲩ ⲛⲁ ⲕ · ϩⲉⲛ ⲕⲱⲧ ⲅⲁⲣ ⲧⲏⲣ ⲟⲩ ⲛⲉ ⲛ̅ⲧⲉ ⲧ ⲙⲛ̅ⲧ̅ ⲙⲟⲛⲟⲭⲟⲥ · ⲕⲁ ⲡ ⲙⲟⲩ ⲉ ϥ ϩⲏⲛ ⲉϩⲟⲩⲛ ⲉⲣⲟ ⲕ ⲙ̅ ⲡⲉ ϩⲟⲟⲩ ⲙⲛ̅ ⲧⲉ ⲩϣⲏ ⲉ ⲕ ⲥⲟⲟⲩⲛ ⲅⲁⲣ ⲙ̅ ⲡ ⲉⲧ ⲕ̅ ⲥⲟⲟⲩⲛ ⲙ̅ⲙⲟ ϥ ⲉⲧⲉ ⲡ ⲉⲧ ϣⲁϫⲉ ⲛⲙ̅ⲙⲁ ⲕ ⲡⲉ Ϫⲉ ⲙ̅ⲡ ⲓ ⲕⲁⲁ ⲥ ϩⲙ̅ ⲡⲁ ϩⲏⲧ ⲉⲛⲉϩ · ⲉⲣⲉ ⲧⲁ ⲟⲩⲣⲏⲏⲧⲉ ⲛ̅ϩⲟⲩⲛ ⲛ̅ ⲧ ⲡⲛ̅ⲛⲏ ϫⲉ ϯ ⲛⲁ ⲱⲛϩ̅ ϣⲁⲛⲧ ⲁ ⲣ̅ ⲡ ⲃⲟⲗ ⲛ̅ ⲧ ⲡⲛ̅ⲛⲏ ⲙ̅ ⲡ ⲣⲟ · ⲛ̅ⲧⲟⲕ ⲇⲉ ϩⲱⲱ ⲕ ⲡⲁ ϣⲏⲣⲉ ⲡⲉⲕ ⲙⲉⲉⲩⲉ ⲧⲏⲣ ϥ̅ ⲕⲁⲁ ϥ ϩⲓϩⲏ ⲙ̅ ⲡ ⲛⲟⲩⲧⲉ ⲛ̅ ⲛⲁⲩ ⲛⲓⲙ · ⲁⲩⲱ ⲛⲉⲓ ⲙⲉⲉⲩⲉ ⲧⲏⲣ ⲟⲩ ⲙ̅ ⲙⲛ̅ⲧ ϭⲱⲃ · ⲛ̅ ⲥⲉ ⲛⲁ ⲡⲁⲣⲁⲅⲉ ⲙ̅ⲙⲟ ⲕ ⲁⲛ · ϣⲱⲡⲉ Ⲉ ⲕ ⲙⲟⲩϣⲧ̅ ⲛ̅ ⲛ̅ ⲕⲟⲗⲁⲥⲓⲥ ⲛ̅ ⲛⲁⲩ ⲛⲓⲙ · ϣⲱⲡⲉ ⲉ ⲕ ⲧⲛ̅ ⲧⲱⲛ ⲉ ⲡ ⲛⲟⲩⲧⲉ ⲉ ⲕ ϩⲙ̅ ⲡⲉⲕ ⲙⲁ ⲛ ϣⲱⲡⲉ · ⲣ̅ϣⲁⲛ ⲟⲩ ⲥⲟⲛ ⲉⲓ ϣⲁⲣⲟ ⲕ ⲣⲁϣⲉ ⲛⲙ̅ⲙⲁ ϥ · ⲁⲥⲡⲁⲍⲉ ⲙ̅ⲙⲟ ϥ · ϯ ⲙⲟⲟⲩ ⲉ ⲛϥ̅ ⲟⲩⲣⲏⲏⲧⲉ ϫⲉ ⲛ̅ⲛⲉ ⲕ ⲟⲃϣ ⲕ̅ ⲉⲃⲟⲗ ⲙⲁⲣⲉ ϥ ϣⲗⲏⲗ ⲛ ⲅ̅ ϩⲙⲟⲟⲥ ⲁⲥⲡⲁⲍⲉ ⲛ ⲛϥ̅ ϭⲓϫ ⲙⲛ̅ ⲛϥ̅ ⲟⲩⲣⲏⲏⲧⲉ · ⲙ̅ⲡⲣ̅ ϫⲛⲟⲩ ϥ ϫⲉ ⲉ ⲕ ⲛⲏⲩ ⲧⲱⲛ · ϥ ⲥⲏϩ ⲅⲁⲣ ϫⲉ ϩⲓⲧⲛ̅ ⲧⲁⲓ ⲁ ϩⲟⲓⲛⲉ ϣⲡ̅ ϩⲉⲛ ⲁⲅⲅⲉⲗⲟⲥ ⲉⲣⲟ ⲟⲩ ⲛ̅ ⲥⲉ ⲥⲟⲟⲩⲛ ⲁⲛ · ⲡⲓⲥⲧⲉⲩⲉ · ϫⲉ ϩⲱⲥ ⲡ ⲛⲟⲩⲧⲉ ⲡ ⲉⲛⲧ ⲁ ϥ ⲉⲓ ϣⲁⲣⲟ ⲕ · ⲉϣⲱⲡⲉ ⲟⲩ ⲛⲟϭ ⲉⲣⲟ ⲕ ⲡⲉ ϫⲟⲟ ⲥ ⲉⲣⲟ ϥ ⲛ̅ ϩⲁϩ ⲛ̅ ⲥⲟⲡ ϫⲉ ⲁ ⲡⲉ ϩⲙⲟⲧ ⲧⲁϩⲟ ⲓ · ϫⲉ ⲁ ⲓ̈ ⲛⲁⲩ ⲉⲣⲟ ⲕ ⲡⲁ ϫⲟⲉⲓⲥ · ⲕⲱ ⲉϩⲣⲁⲓ ⲛ̅ ⲧⲕ̅ ⲡⲟⲣϣⲥ̅ · ⲛ ⲅ̅ ⲟⲩⲱⲙ ⲛⲙ̅ⲙⲁ ϥ · ⲕⲁⲛ ⲉ ⲕ ϩⲛ̅ ⲟⲩ ⲙⲣ̅ⲣⲉ ⲛ̅ ⲛⲏⲥϯⲁ ⲃⲟⲗ ⲕ̅ ⲉ ⲃⲟⲗ · ϥ ⲥⲏϩ ⲅⲁⲣ ⲡⲁ ϣⲏⲣⲉ ϫⲉ ⲁ ⲓ ⲣ̅ ⲥⲙⲟⲧ ⲛⲓⲙ ⲙⲛ̅ ⲟⲩⲟⲛ ⲛⲓⲙ ⲉϥϣⲁⲛ ⲛⲟⲩ ⲉ ⲙⲟⲟϣⲉ ⲑⲡⲟ ϥ · ⲉⲃⲟⲗ ⲉ ⲕ ⲣⲁϣⲉ ⲛⲙ̅ⲙⲁ ϥ ⲁⲩⲱ ⲉ ⲕ ⲣⲟⲟⲩⲧ · ⲁⲣⲓ ⲁ ⲡⲁ ⲧⲟⲟⲧ ⲕ̅ ⲉ ⲧⲣ ϥ̅ ⲥⲙⲟⲩ ⲉⲣⲟ ⲕ ⲛ̅ ϣⲟⲙⲛ̅ⲧ̅ ⲛ̅ ⲥⲟⲡ · ϫⲉ ⲉⲣⲉ ⲡⲉ ⲥ ⲙⲟⲩ ⲙ̅ ⲡ ⲁⲅⲅⲉⲗⲟⲥ ⲉⲧ ⲙⲟⲟϣⲉ ⲛⲙ̅ⲙⲁ ϥ ⲉⲓ ⲉϫⲱ ⲕ · Ⲉⲧⲃⲉ ⲧ ⲡⲓⲥϯⲥ ϩⲱⲱ ⲥ ⲛ̅ ⲧ ⲕⲁⲑⲟⲗⲓⲕⲏ ⲉⲕⲕⲗⲏⲥⲓⲁ ⲙ̅ⲡⲣ ⲕⲁⲁ ⲩ ⲛ̅ⲧⲕ̅ ⲉ ⲡⲁϩ ⲟⲩ ⲛ̅ϩⲏⲧ ⲥ̅ ⲟⲩⲇⲉ ⲉ ⲃⲟⲗ ⲕ̅ ⲉⲃⲟⲗ · ⲧⲛ̅ ⲡⲓⲥⲧⲉⲩⲉ Ⲉ ⲩ ⲛⲟⲩⲧⲉ ⲛ̅ ⲟⲩⲱⲧ ⲡ ⲓⲱⲧ ⲡ ⲡⲁⲛⲧⲱⲕⲣⲁⲧⲱⲣ ⲙⲛ̅ ⲡⲉϥ ⲙⲟⲛⲟⲅⲉⲛⲏⲥ ⲛ̅ ϣⲏⲣⲉ ⲓⲥ̅ ⲡⲉ ⲭⲥ̅ ⲡⲉⲛ ϫⲥ̅ ⲡ ⲉⲛⲧ ⲁ ⲡ ⲧⲏⲣ ϥ̅ ϣⲱⲡⲉ ⲉⲃⲟⲗ ϩⲓⲧⲟⲟⲧ ϥ̅ · ⲙⲛ̅ ⲡⲉ ⲡⲛⲁ̅ ⲉⲧ ⲟⲩⲁⲁⲃ · ⲉⲧⲉ ⲧⲁⲓ ⲧⲉ ⲧⲣⲓⲁⲥ ⲉⲧ ⲥⲙⲁⲙⲁⲁⲧ · ⲡⲁⲓ ⲡⲉ ⲡ ϫⲱⲕ ⲛ̅ ⲧ ⲙⲛ̅ⲧ̅ ⲛⲟⲩⲧⲉ · ⲟⲩ ⲛⲟⲩⲧⲉ ⲡⲉ ⲉ ϥ ϩⲛ̅ ⲟⲩ ⲛⲟⲩⲧⲉ · ⲟⲩⲟⲉⲓⲛ ⲡⲉ ⲉⲃⲟⲗ ϩⲛ̅ ⲟⲩⲟⲉⲓⲛ · ⲟⲩ ϫⲥ̅ ⲡⲉ ⲉ ⲃⲟⲗ ϩⲛ̅ ⲟⲩ ϫⲟⲉⲓⲥ · ⲟⲩ ϫⲡⲟ ⲡⲉ ⲛ̅ ⲟⲩ ⲧⲁⲙⲓⲟ ⲁⲛ ⲡⲉ · ⲁ ⲩ ϫⲡⲟ ϥ ⲛ̅ ⲑ ⲉ ⲛ̅ ⲟⲩ ⲣⲱⲙⲉ · ⲛ̅ ⲟⲩ ⲧⲁⲙⲓⲟ ⲁⲛ ⲡⲉ · ⲁⲗⲗⲁ ⲟⲩ ⲛⲟⲩⲧⲉ ⲡⲉ ⲉ ⲁ ⲩ ϫⲡⲟ ϥ ϩⲓⲧⲛ̅ ⲧ ⲡⲁⲣⲑⲉⲛⲟⲥ ⲉⲧ ⲟⲩⲁⲁⲃ ⲙⲁⲣⲓⲁ ⲧ ⲣϥ̅ ϫⲡⲉ ⲡ ⲛⲟⲩⲧⲉ · ⲁ ϥ ϫⲓ ⲥⲱⲙⲁ ⲛ̅ ⲣⲱⲙⲉ · ⲉⲧⲃⲏⲏⲧ ⲛ̅ ϣⲁⲛⲧⲉ ⲡ ⲕⲁϩ ⲉϣ ⲧⲱⲟⲩⲛ ϩⲁⲣⲟ ϥ · ⲁ ϥ ⲕⲱ ⲛⲁ ϥ ⲛ̅ ϩⲉⲛ ⲣϥ̅ ⲧⲁϣⲉ ⲟⲉⲓϣ ⲉⲧⲉ ⲛⲁⲓ ⲛⲉ · ⲛϥ̅ ⲁⲡⲟⲥⲧⲟ ⲗⲟⲥ ⲛⲉ ⲉⲧ ⲟⲩⲁⲁⲃ · ⲕⲁⲧⲁ ⲑ ⲉ ⲉⲧ ⲥⲏϩ ϫⲉ ⲁ ⲡⲉⲩ ϩⲣⲟⲟⲩ ⲉⲓ ⲉⲃⲟⲗ ⲉϫⲙ̅ ⲡ ⲕⲁϩ ⲧⲏⲣ ϥ̅ · ⲁ ⲩ ⲥ⳨ⲟⲩ̅ ⲙ̅ⲙⲟ ϥ · ⲁ ⲩ ⲕⲟⲛⲥ ϥ̅ ϩⲛ̅ ⲟⲩ ⲗⲟⲅⲭⲏ · ⲁ ϥ ⲉⲓ ⲉⲃⲟⲗ ⲛ̅ϭⲓ ⲡⲉⲛ ⲟⲩϫⲁⲓ · ⲟⲩ ⲙⲟⲟⲩ ⲙⲛ̅ ⲟⲩ ⲥⲛⲟϥ ⲉⲧⲉ ⲡⲁⲓ ⲡⲉ ⲡ ⲃⲁⲡϯⲥⲙⲁ ⲙⲛ̅ ⲡⲉ ⲥⲛⲟϥ ⲉⲧ ⲧⲁⲓⲏⲩ · ⲉ ⲕ ⲧⲙ̅ ϫⲓ ⲃⲁⲡϯⲥⲙⲁ ⲅⲁⲣ ⲙⲉ ⲕ ϫⲓ ⲡⲉ ⲥⲛⲟϥ · ⲛ̅ⲧⲟⲕ ϩⲱⲱ ⲕ Ⲡⲁ ϣⲏⲣⲉ ϩⲁⲣⲉϩ ⲉ ⲧⲉⲓ ⲡⲓⲥϯⲥ · ⲁⲩⲱ ⲡ ⲛⲟⲩⲧⲉ ⲛ̅ ϯ ⲣⲏⲛⲏ ⲛⲁ ϣⲱⲡⲉ ⲛⲙ̅ⲙⲁ ⲕ ⲛ ϥ̅ ⲧⲟⲩϫⲟ ⲕ ⲛ ϥ̅ ⲛⲁϩⲙ ⲕ̅ ⲛ ⲅ ϣⲱⲡⲉ ⲉ ⲕ ⲙⲟⲧⲛ̅ ⲛ̅ ⲛⲉⲕ ϩⲟⲟⲩ ⲧⲏⲣ ⲟⲩ · ⲟⲩϫⲁⲓ ϩⲙ̅ ⲡ ϫⲥ̅ ⲡⲁ ⲙⲉⲣⲓⲧ ⲛ̅ ϣⲏⲣⲉ ϩⲙ̅ ⲡ ϫⲥ̅ · ⲁⲣⲓ ⲙⲁ ⲙⲉⲉⲩⲉ ϩⲱ ⲡⲁ ⲙⲉⲣⲓⲧ ϩⲙ̅ ⲡ ϫⲥ̅ ⲉⲃⲟⲗ ϩⲓⲧⲛ̅ ⲓⲥ̅ ⲡⲉⲛ ϫⲥ̅ · ⲡⲁⲓ ⲉⲧⲉ ⲡⲱϥ ⲡⲉ ⲡ ⲉⲟⲟⲩ ⲙⲛ̅ ⲡ ⲁⲙⲁϩⲧⲉ ϣⲁ ⲉⲛⲉϩ ⲛ̅ ⲉⲛⲉϩ ϥ̅ⲑ̅ — · · — · · — · · — · · — · · —
1	0	sText1	Ⲡ ⲀⲤⲔⲎϮⲔⲞⲚ Ⲛ̅ ⲀⲠⲀ ⲈⲪⲢⲀⲒⲘ ⲤⲘⲞⲨ ⲈⲢⲞ Ⲛ Ϥ̅Ⲑ̅ Ⲡ ϩⲓⲥⲉ ⲁⲛⲁⲅⲕⲁⲍⲉ ⲙ̅ⲙⲟ ⲓ ⲉ ϣⲁϫⲉ ⲁⲩⲱ ⲧ ⲙⲛ̅ⲧ̅ ⲁⲧ ⲙ̅ⲡϣⲁ ⲉⲡⲉⲓⲧⲏⲙⲁ ⲛⲁ ⲓ̈ ⲉ ⲧⲣ ⲁ ⲕⲁ ⲣⲱ ⲓ · ⲡⲁⲗⲓⲛ ⲟⲛ ⲛⲉ ⲧⲕⲁⲥ · ⲙ̅ ⲡⲁ ϩⲏⲧ ⲃⲁⲥⲁⲛⲁⲍⲉ ⲙ̅ⲙⲟ ⲓ ⲉ ⲧⲣ ⲁ ϣⲁϫⲉ · ⲁⲩⲱ ⲛⲁ ⲛⲟⲃⲉ ⲉⲗⲉⲅⲭⲉ ⲉ ⲧⲣ ⲁ ϭⲱ · ⲉⲡⲉⲓⲇⲏ ϭⲉ ⲥⲉ ⲁⲙⲁϩⲧⲉ ⲙ̅ⲙⲟ ⲓ ϩⲓⲧⲙ̅ ⲡⲉ ⲥⲛⲁⲩ · ⲛⲁⲛⲟⲩ ⲥ ⲉ ⲧⲣ ⲁ ϣⲁϫⲉ ⲉϩⲟⲩⲉ ⲉ ⲧⲣ ⲁ ⲕⲁ ⲣⲱ ⲓ · Ϯ ⲛⲁ ϣⲁϫⲉ ϫⲉⲕⲁⲥ ⲉⲓⲉ ⲙ̅ⲧⲟⲛ ⲉⲃⲟⲗ ϩⲛ̅ ⲛⲉ ⲧⲕⲁⲥ ⲙ̅ ⲡⲁ ϩⲏⲧ · ⲧⲁ ⲯⲩⲭⲏ ⲙⲟⲕϩ̅ ⲉⲣⲟ ⲓ ⲁⲩⲱ ⲛⲁ ⲃⲁⲗ · ϯ ⲣⲙ̅ⲉⲓⲏ ⲱ̅ ⲛⲓⲙ ⲡ ⲉⲧ ⲛⲁ ϯ ⲛ̅ ⲟⲩ ⲙⲟⲟⲩ ⲉϫⲛ̅ ⲧⲁ ⲁⲡⲉ ⲁⲩⲱ ⲟⲩ ⲡⲩⲅⲏ ⲛ̅ ⲣⲙ̅ⲉⲓⲏ · ⲉϫⲛ̅ ⲛⲁ ⲃⲁⲗ ⲛ̅ ⲧⲁ ⲣⲓⲙⲉ · ⲙ̅ ⲡⲉ ϩⲟⲟⲩ ⲙⲛ̅ ⲧⲉ ⲩϣⲏ ⲉⲧⲃⲉ ⲛ̅ ⲥⲁϣ ⲛ̅ ⲧⲁ ⲯⲩⲭⲏ ⲉⲧⲃⲉ ⲑ ⲉ ⲛ̅ⲧ ⲁ ⲡ ϣⲁϫⲉ ⲛ̅ ⲧ ⲕⲁⲑⲏⲅⲏⲥⲓⲥ ⲗⲟ ⲉ ϥ ϭⲙ̅ϭⲟⲙ ϩⲛ̅ ⲛⲉⲛ ⲕⲁⲓⲣⲟⲥ · ⲁⲩⲱ ⲛ̅ ⲑ ⲉ ⲉⲧ ⲛ̅ ⲟ̅ ⲛ̅ ⲁⲧ ⲥⲟⲟⲩⲛ ϫⲉ ⲁ ⲛⲉⲛ ⲛⲟⲃⲉ ⲁϣⲁⲓ · Ⲧ ⲙⲛ̅ⲧ̅ ϫⲁⲥⲓ ϩⲏⲧ ⲅⲁⲣ ⲕⲱ ⲙ̅ⲙⲟ ⲛ · ⲁⲛ ⲉ ⲉⲓ̈ⲙⲉ ⲉ ⲛ ⲉⲧ ϩⲓϫⲱ ⲛ ϫⲉⲕⲁⲥ ⲉⲛⲉ ⲗⲟ ⲉ ⲛ ⲣ̅ ⲛⲟⲃⲉ · ⲛⲉⲣⲉ ⲧ ⲕⲁⲑⲏⲅⲏⲥⲓⲥ · ⲙⲛ̅ ⲡ ϣⲁϫⲉ ⲛ̅ ⲧⲉ ⲥⲃⲱ ⲛ̅ ⲛⲉⲛ ⲉⲓⲟⲟⲧⲉ ⲣ̅ ⲟⲩⲟⲉⲓⲛ ⲉⲃⲟⲗ ⲡⲉ ⲛ̅ ⲑ ⲉ ⲛ̅ ⲛ̅ ⲣⲉϥ ⲣ̅ ⲟⲩⲟⲉⲓⲛ ⲛ̅ ⲧ ⲡⲉ ⲉⲃⲟⲗ ϫⲉ ⲥⲉ ⲡⲟⲗⲩⲧⲉⲩⲉ ϩⲙ̅ ⲡⲟⲗⲩϯⲁ ⲛⲓⲙ ⲁ ⲛⲁⲛⲟⲩ ϥ · ⲙⲁⲗⲓⲥⲧⲁ ⲉⲣⲉ ⲛ ⲉⲧ ⲙ̅ⲙⲁⲩ ϩⲛ̅ ⲧ ⲙⲏⲏⲧⲉ ⲛ̅ ϩⲉⲛ ⲥⲟⲩⲣⲉ · ⲙⲛ̅ ϩⲉⲛ ⲁⲣⲟⲟⲩⲉ ⲉ ⲓ ϣⲁϫⲉ ⲉ ⲛ̅ ϩⲗ̅ⲗⲏⲛ ⲙⲛ̅ ⲛ̅ ϩⲁⲓⲣⲉϯⲕⲟⲥ ⲉⲧ ϣⲟⲟⲡ ϩⲛ̅ ⲛⲉⲩ ⲟⲩⲟⲉⲓϣ · ⲛ̅ⲧⲟⲟⲩ ⲇⲉ ⲉ ⲩ ⲧⲁⲓⲏⲩ ⲛ̅ ⲑ ⲉ ⲛ̅ ϩⲉⲛ ⲱⲛⲉ ⲙ̅ ⲙⲉ ⲉ ⲛⲁϣⲉ ⲥⲟⲩⲛ̅ ⲧ ⲟⲩ · ⲁⲩⲱ ⲟⲛ ϩⲓⲧⲛ̅ ⲛⲉⲩ ϣⲁϫⲉ ⲙ̅ ⲙⲉ ⲙⲛ̅ ⲛⲉⲩ ⲡⲟⲗⲩϯⲁ ⲛⲉⲣⲉ ⲛⲉⲩ ϫⲁϫⲉ ⲙⲛ̅ ⲛ ⲉⲧ ⲙⲟⲥⲧⲉ ⲙ̅ⲙⲟ ⲟⲩ ⲕⲱϩ ⲉⲣⲟ ⲟⲩ · ⲛⲓⲙ ⲅⲁⲣ ⲡ ⲉⲧ ⲛⲁ ⲛⲁⲩ ⲉ ⲡⲉⲩ ⲑⲃ̅ⲃⲓⲟ ⲛ ϥ̅ ⲧⲙ̅ ϣⲛ̅ ϩⲧⲏ ϥ ⲏ̅ ⲛⲓⲙ ⲡ ⲉⲧ ⲛⲁ ⲛⲁⲩ ⲉⲣⲟ ⲟⲩ ϩⲛ̅ ⲧⲉⲩ ⲙⲛ̅ⲧ ⲣⲙ̅ ⲣⲁϣ ⲙⲛ̅ ⲡⲉⲩ ⲥϭⲣⲁϩⲧ̅ ⲛ ϥ̅ ⲧⲙ̅ ⲁⲡⲟⲣⲉⲓ · ⲛⲓⲙ ⲡ ⲉⲧ ⲛⲁ ⲛⲁⲩ ⲉⲧⲉ ⲩ ⲙⲛ̅ⲧ̅ ⲙⲁⲥ ϩⲟⲙⲛ̅ⲧ̅ ⲉ ⲙⲉ ϥ ⲙⲟⲥⲧⲉ ⲡ ⲕⲟⲥⲙⲟⲥ · ⲛⲓⲙ ⲛ̅ ⲣϥ̅ ⲧⲱⲣⲡ̅ ⲏ̅ ⲛ̅ ϫⲁⲥⲓ ϩⲏⲧ ⲡ ⲉⲧ ⲛⲁ ⲛⲁⲩ ⲉ ⲧ ⲙⲛ̅ⲧ̅ ⲥⲉⲙⲛⲟⲥ ⲙ̅ ⲡⲉⲩ ⲃⲓⲟⲥ ⲉ ⲙⲉ ϥ ⲡⲱ ⲱⲛⲉ ⲉ ⲡ ⲉⲧ ⲥⲟⲩⲧⲱⲛ · ⲛⲓⲙ ⲙ̅ ⲡⲟⲣⲛⲟⲥ ⲏ̅ ⲉ ϥ ϫⲁϩⲙ̅ ⲡ ⲉⲧⲉ ϥ ϣⲁ ϥ ⲛⲁⲩ ⲉⲣⲟ ⲟⲩ ⲉ ⲩ ⲁϩⲉ ⲣⲁⲧ ⲟⲩ ⲉ ⲡⲉ ϣⲗⲏⲗ · ⲡ ⲉⲧⲉ ⲙ̅ⲡ ϥ̅ ϣⲱⲡⲉ ⲛ̅ ϣⲁⲩ ⲁⲩⲱ ⲉ ϥ ⲟⲩⲁⲁⲃ · ⲛⲓⲙ ⲛ̅ ⲣⲉϥ ϭⲱⲛⲧ̅ ⲏ̅ ⲛ̅ ϩⲏⲧ ϣⲏⲙ ⲉ ϥ ⲛⲁ ⲁⲡⲁⲛⲧⲁ ⲉⲣⲟ ⲟⲩ · ⲉ ⲙⲉ ϥ ⲡⲱⲛⲉ ⲛ̅ ⲧⲉ ⲩⲛⲟⲩ ⲉ ⲩ ⲙⲛ̅ⲧ̅ ⲣⲙ̅ ⲣⲁϣ · ⲁ ⲛ ⲉⲧ ⲙ̅ⲙⲁⲩ ⲁⲅⲱⲛⲓⲍⲉ ϩⲙ̅ ⲡⲉⲓ ⲙⲁ · ⲁ ⲩ ⲧⲉⲗⲏⲗ ⲙ̅ⲙⲟ ⲟⲩ ϩⲙ̅ ⲡ ⲙⲁ ⲛ̅ ⲛ̅ ϣⲁ ⲉⲛⲉϩ · ⲁ ⲡ ⲛⲟⲩⲧⲉ ϫⲓ ⲉⲟⲟⲩ ⲛ̅ϩⲏⲧ ⲟⲩ · Ⲁⲩⲱ ⲁ ϩⲁϩ ⲛ̅ ⲣⲱⲙⲉ ϫⲓ ⲕⲱⲧ ⲉⲃⲟⲗ ϩⲓⲧⲟⲟⲧ ⲟⲩ · ⲧⲛ̅ ⲕⲁⲑⲏⲅⲏⲥⲓⲥ ⲇⲉ ⲁⲛⲟⲛ ⲁ ⲥ ⲗⲟ ⲉ ⲥ ⲙⲟⲟϣⲉ ϩⲓ ϩⲉⲛ ϩⲓⲟⲟⲩⲉ ⲉ ⲩ ⲥⲟⲩⲧⲱⲛ ⲁ ⲥ ⲙⲟⲟϣⲉ ϩⲓ ϩⲉⲛ ϩⲓⲟⲟⲩⲉ ⲉ ⲩ ⲙⲟⲕϩ̅ ⲁⲩⲱ ⲉ ⲩ ϩⲟⲥⲉ · ⲙⲛ̅ ⲗⲁⲁⲩ ⲅⲁⲣ ⲛ̅ ⲣⲱⲙⲉ ϫⲓⲛ ⲙ̅ ⲡⲉⲓ ⲛⲁⲩ ⲕⲱ ⲛ̅ⲥⲱ ϥ ⲛ̅ ⲛϥ̅ ⲭⲣⲏⲙⲁ ⲉⲧⲃⲉ ⲡ ⲛⲟⲩⲧⲉ · ⲁⲩⲱ ⲙⲛ̅ ⲗⲁⲁⲩ ⲉ ϥ ⲁⲡⲟⲧⲁⲥⲥⲉ ⲉⲧⲃⲉ ⲡ ⲱⲛϩ̅ ϣⲁ ⲉⲛⲉϩ · ⲙⲛ̅ ⲣⲙ̅ ⲣⲁϣ ϫⲓⲛ ⲙ̅ ⲡⲉⲓ ⲛⲁⲩ ⲟⲩⲇⲉ ⲙⲛ̅ ⲣⲱⲙⲉ ⲉ ϥ ⲑⲃ̅ ⲃⲓⲏⲩ · ⲙⲛ̅ ⲣⲱⲙⲉ ⲉ ϥ ϥⲓ ⲉⲣⲟ ϥ ϫⲓⲛ ⲙ̅ ⲡⲉⲓ ⲛⲁⲩ ⲉ ⲩ ⲥⲱϣ ⲙ̅ⲙⲟ ϥ · ⲟⲩⲇⲉ ⲙⲛ̅ ⲗⲁⲁⲩ ⲉ ϥ ϥⲓ ⲉⲣⲟ ϥ · ⲉ ⲩ ⲛⲟϭⲛⲉϭ ⲙ̅ⲙⲟ ϥ · ⲁ ⲛ ϣⲱⲡⲉ ⲅⲁⲣ ⲧⲏⲣ ⲛ̅ ⲉ ⲙⲛ̅ ⲁⲓⲥⲑⲏⲥⲓⲥ ⲛ̅ϩⲏⲧ ⲛ̅ · ⲁⲛⲟⲛ ⲧⲏⲣ ⲛ̅ ⲁ ⲛ ⲣ̅ ⲣⲉϥ ϭⲱⲛⲧ̅ ⲁ ⲛ ⲣ̅ ⲣϥ̅ ϫⲛⲁⲁⲩ · ⲁ ⲛ ⲣ̅ ⲣⲉϥ ⲕⲱϩ · ⲁⲛⲟⲛ ⲧⲏⲣ ⲛ̅ ⲁ ⲛ ⲣ̅ ϫⲁⲥⲓ ϩⲏⲧ · ⲁ ⲛ ϣⲓⲛⲉ ⲛ̅ⲥⲁ ϩⲉ̅ϩⲃ̅ⲥⲱ ⲉ ⲩ ⲧⲁⲓⲏⲩ · ⲁⲩⲱ ⲉ ⲩ ⲧⲥⲁⲛⲏⲩ · ⲉ ⲛ ⲟ ⲛ̅ ϣⲟⲩϣⲟ · ⲉ ⲛ ⲟ ⲙ̅ ⲙⲁⲓ ⲉⲟⲟⲩ ⲉ ϥ ϣⲟⲩⲉⲓⲧ · ⲉ ⲛ ⲟ ⲙ̅ ⲙⲁⲓ ⲧⲛ̅ ⲙⲟⲧⲛⲥ̅ · ⲡ ⲉⲧ ⲛⲏⲩ ⲅⲁⲣ ⲉ ϩⲟⲩⲛ ⲉ ⲛⲉ ⲥⲛⲏⲩ ⲉ ⲡ ⲙⲁ ⲉ ⲧⲣⲉ ⲩ ⲕⲁⲑⲏ ⲙ̅ⲙⲟ ϥ ⁛— ϥ ⲟⲩⲱϣ ⲉ ⲕⲁⲑⲏⲅⲉⲓ ⲛ ϩⲉⲛ ⲕⲟⲟⲩⲉ · Ϥ ⲟⲩⲱϣ ⲉ ϯ ⲥⲃⲱ ⲙ̅ⲡⲁⲧ ⲉϥ ⲧⲥⲁⲃⲟ ϩⲟⲗⲱⲥ ⲉ ⲧⲉ ⲥⲃⲱ ⁛— ϥ ⲟⲩⲱϣ ⲉ ϯ ⲛⲟ ⲙⲟⲥ · ⲙ̅ⲡⲁⲧ ⲉϥ ⲧⲥⲁⲃⲟ ϩⲟⲗⲱⲥ ⲉ ⲡ ⲛⲟⲙⲟⲥ ⁛— ϥ ⲟⲩⲱϣ ⲉ ⲣ̅ ⲫⲓⲗⲟⲥⲟⲫⲟⲥ ⲙ̅ⲡⲁⲧ ⲉϥ ⲧⲥⲁⲃⲟ ⲉ ⲡ ⲥⲩⲗⲗⲁⲃⲏ · ϥ ⲟⲩⲱϣ ⲉ ⲧⲣⲉ ⲩ ϩⲩⲡⲟⲧⲁⲥⲥⲉ ⲛⲁ ϥ · ⲙ̅ⲡⲁⲧ ϥ̅ ⲧⲥⲁⲃⲟ ⲉ ϩⲩⲡⲟⲧⲁⲥ ⲥⲉ ⁛— ϥ ⲟⲩⲱϣ ⲉ ⲕⲉⲗⲉⲩⲉ ⲙ̅ⲡⲁⲧ ϥ̅ ⲧⲥⲁⲃⲟ ⲉ ⲕⲉⲗⲉⲩⲉ ⲛⲁ ϥ · ⲡ ⲉⲛⲧ ⲁ ϥ ⲁⲓⲁⲓ ϩⲛ̅ ⲑ ⲏⲗⲓⲕⲓⲁ · ϥ ⲟⲩⲉϩ ⲥⲁϩⲛⲉ · ϩⲛ̅ ⲟⲩ ⲉⲝⲟⲩⲥⲓⲁ · ⲡ ϣⲏⲣⲉ ⲇⲉ ϣⲏⲙ ϥ ⲟⲩⲱϩⲙ̅ ⲁⲩⲱ ϥ ⲁⲛ ϯⲗⲉⲅⲉ · ⲣ̅ϣⲁⲛ ⲟⲩ ⲣⲙ̅ ⲙⲁⲟ ⲉⲓ ⲉϩⲟⲩⲛ ⲉ ⲛⲉ ⲥⲛⲏⲩ ϥ ⲁ ⲡⲁⲓⲧⲉⲓ ⲙ̅ⲙⲟ ⲛ ⲛ̅ ⲟⲩ ϩⲟⲩⲉ ⲧⲁⲓⲟ · ⲣ̅ϣⲁⲛ Ⲟⲩ ϩⲏⲕⲉ · ⲉⲓ ⲉ ϩⲟⲩⲛ ⲉ ϥ ϣⲓⲛⲉ ⲛ̅ⲥⲁ ⲟⲩ ⲙⲟⲧⲛⲥ̅ ⲉ ⲛ ϥ̅ ⲥⲟⲟⲩⲛ ⲙ̅ⲙⲟ ⲥ ⲁⲛ · ⲉϣⲱⲡⲉ ⲟⲩ ⲣ̅ⲅⲁⲧⲏⲥ ⲡⲉ ϩⲙ̅ ⲡ ⲕⲟⲥⲙⲟⲥ · ϣⲁ ϥ ⲫⲓⲗⲟ ⲕⲁⲗⲉⲓ ⲙ̅ ⲡⲉϥ ⲥⲱⲙⲁ · ⲉ ⲧⲣ ϥ̅ ϣⲱⲡⲉ ⲉ ϥ ⲥⲗⲕ̅ⲗⲱⲕ ⲁⲩⲱ ⲛϥ̅ ⲧⲏⲏⲃⲉ ⲉ ⲧⲣⲉ ⲩ ϣⲱⲡⲉ ⲉ ⲩ ⲕⲓⲱⲟⲩ · Ⲱ̅ ⲛⲁ ⲥⲛⲏⲩ ⲙ̅ ⲙⲉⲣⲓⲧ ⲛⲓⲙ ⲡ ⲉⲧⲉ ⲛ ϥ̅ ⲛⲁ ⲣⲓⲙⲉ ⲛⲓⲙ ⲉ ϥ ϭⲱϣⲧ̅ ⲛ̅ⲥⲁ ⲧⲛ̅ ⲕⲁⲑⲏⲅⲏⲥⲓⲥ ⲉ ⲛ ⲥ̅ ϫⲓ ⲟⲩⲱ ⲁⲛ · ⲛ ⲉ ⲛⲧ ⲁ ⲩ ⲁⲡⲟⲧⲁⲥⲥⲉ ⲙ̅ ⲡ ⲕⲟⲥⲙⲟⲥ ⲥⲉ ⲙⲉⲉⲩⲉ ⲟⲛ ⲉ ⲛⲁ ⲡ ⲕⲟⲥⲙⲟⲥ · ⲁⲩⲱ ⲥⲉ ⲟⲩⲁϣ ⲟⲩ ⲛ̅ ϩⲟⲩⲟ ⲛ ⲉⲧ ϫⲱ ⲙ̅ ⲙⲟ ⲥ ϫⲉ ⲁ ⲛ ⲁⲡⲟⲧⲁⲥⲥⲉ ⲓ ⲛ̅ ⲛⲁ ⲡ ⲕⲁϩ ⲥⲉ ⲭⲣⲱ ⲙⲁⲗ ⲗⲟⲛ ⲛ̅ ⲛⲁ ⲡ ⲕⲁϩ ⲛ ⲉⲧ ϫⲱ ⲙ̅ⲙⲟ ⲥ ⲉⲣⲟ ⲟⲩ ϫⲉ ⲁⲛⲟⲛ ϩⲉⲛ ⲡⲛ̅ⲓ̅ⲕⲟⲥ · ⲥⲉ ⲙⲉⲉⲩⲉ ⲉ ⲛⲁ ⲧ ⲥⲁⲣⲝ̅ ϩⲛ̅ ⲛⲉⲩ ⲙⲉⲉⲩⲉ ⲛ̅ ϩⲏⲧ · ⲛ̅ ⲧⲛ̅ ⲥⲟⲟⲩⲛ ⲁⲛ ⲱ̅ ⲛⲉ ⲥⲛⲏⲩ ⲉ ⲡ ϩⲱⲃ ⲛ̅ⲧ ⲁ ⲩ ⲧⲁϩⲙⲉ ⲛ ⲉⲣⲟ ϥ · Ⲛ̅ ⲧⲛ̅ ⲥⲟⲟⲩⲛ ⲁⲛ ⲱ̅ ⲛⲁ ⲙⲉⲣⲁⲧⲉ · ⲉ ⲡ ⲧⲁⲓⲟ ⲛ̅ⲧ ⲁ ⲛ ⲉⲓ ⲉϩⲟⲩⲛ ⲉ̅ⲣⲟ ϥ · ⲛ̅ⲧ ⲁ ⲩ ⲧⲁϩⲙ ⲛ̅ ⲉⲩⲉⲅⲕⲣⲁϯⲁ ⲁⲩⲱ ⲧⲛ̅ ϣⲓⲛⲉ ⲛ̅ⲥⲁ ϩⲉⲛ ϭⲓⲛ ⲟⲩⲱⲙ · ⲉ ⲩ ϣⲟⲟⲃⲉ · ⲛ̅ⲧ ⲁ ⲛ ⲉⲓ ⲉϩⲟⲩⲛ ⲉ ⲩ ⲕⲱⲕ ⲁϩⲏⲩ · ⲁⲩⲱ ⲧⲛ̅ ϥⲓ ⲣⲟⲟⲩϣ ⲉ ϩⲉⲛ ϩⲃ̅ⲥⲱ ⲉ ⲩ ⲧⲁⲓⲏⲩ ϩⲛ̅ ⲟⲩ ⲧⲥⲁⲛⲟ · ⲛ̅ⲧ ⲁ ⲛ ⲉⲓ ⲉϩⲟⲩⲛ ⲉ ϣⲡ̅ ϩⲓⲥⲉ ⲙⲛ̅ ⲡⲉⲛ ϫⲥ̅ · ⲁⲩⲱ ⲧⲛ̅ ϣⲓⲛⲉ ⲛ̅ⲥⲁ ⲧⲛ̅ ⲙⲟⲧⲛⲥ̅ ϩⲛ̅ ϩⲱⲃ ⲛⲓⲙ · Ⲛ̅ⲧ ⲁ ⲛ ⲉⲓ ⲉϩⲟⲩⲛ ⲉ ϩⲩⲡⲟⲧⲁⲥⲥⲉ · ⲁⲩⲱ ⲧⲛ̅ ⲟⲩⲱϩ ⲙ̅ ⲧⲏⲣ ⲛ̅ ⲧⲛ̅ ⲟ̅ ⲛ̅ ⲁⲧ ⲥⲱⲧⲙ̅ ⲧⲏⲣ ⲛ̅ · ⲛ̅ⲧ ⲁ ⲩ ⲧⲁϩⲙⲉ ⲛ ⲉ ⲩ ⲙⲛ̅ⲧ̅ ⲣⲙ̅ ⲣⲁϣ ⲙⲛ̅ ⲟⲩ ⲥϭⲣⲁϩⲧ̅ ⲙⲛ̅ ⲟⲩ ⲉⲡⲓⲥⲧⲏⲙⲉⲓ · ⲁⲩⲱ ⲧⲛ̅ ⲟ ⲛ̅ ⲁⲅⲣⲓⲟⲥ ⲉϩⲟⲩⲛ ⲉ ⲛⲉⲛ ⲉⲣⲏⲩ · ⲧⲛ̅ ⲱϣ ⲁⲗⲗⲁ ⲧⲛ̅ ⲛⲟⲓ ⲁⲛ ⲛ̅ ⲛ ⲉⲧ ⲛ̅ ⲱϣ ⲙ̅ⲙⲟ ⲟⲩ ⁛— ⲧⲛ̅ ⲥⲱⲧⲙ̅ ⲁⲩⲱ ⲛ̅ ϣⲁϫⲉ ⲃⲏⲕ ⲁⲛ ⲉϩⲟⲩⲛ ⲉⲛ ⲙ̅ ⲙⲁⲁϫⲉ ⲙ̅ ⲡⲉⲛ ϩⲏⲧ ⁛ ⲣ̅ϣⲁⲛ ⲟⲩ ⲣⲱⲙⲉ · ⲉⲓ̈ ⲉϫⲛ̅ ⲟⲩ ⲣϥ̅ ⲙⲟⲟⲩⲧ ϩⲓ ⲧⲉ ϩⲓⲏ ϣⲁⲣⲉ ⲡⲉϥ ϩⲟ ϣⲓⲃⲉ ⲛ̅ⲧⲉ ⲡϥ̅ ϩⲏⲧ ϣⲧⲟ[ⲣ]ⲧⲣ̅ · ⲁⲛⲟⲛ ϩⲱⲱ ⲛ ⲧⲛ̅ ⲛⲁⲩ ⲁⲩⲱ ⲧⲛ̅ ⲥⲱⲧⲙ̅ ⲛ̅ ϣⲁϫⲉ ⲛ̅ ⲛ ⲁⲡⲟⲥⲧⲟⲗⲟⲥ ⲛ̅ ⲧⲁ ⲙⲟⲟⲩⲧ ⲟⲩ ⲙⲛ̅ ⲛⲉ ⲡⲣⲟⲫⲏⲧⲏⲥ ⲛ̅ⲧ ⲁ ⲩ ⲟⲩⲁⲥⲧ ⲟⲩ ⲁ ⲩ ϩⲓ ⲱⲛⲉ ⲉⲣⲟ ⲟⲩ · ⲉ ⲡ ⲙⲁ ⲛ̅ ⲧⲛ̅ ⲣⲓⲙⲉ ⲛ̅ ⲧⲛ̅ ⲁϣ ⲁ ϩⲟⲙ · ⲧⲛ̅ ⲥⲱⲃⲉ ⲁⲩⲱ ⲧⲛ̅ ϫⲏⲣ ⲛ̅ ⲧⲛ̅ ⲁⲓⲥⲑⲁⲛⲉ ⲁⲛ ϩⲟ ⲗⲟⲥ ⁛— Ⲧⲛ̅ ⲥⲱⲧⲙ̅ ⲙ̅ ⲙⲏⲏⲛⲉ ϫⲉ ⲡ ⲗⲟⲅⲟⲥ ⲙ̅ ⲡ ⲛⲟⲩⲧⲉ ⲁ ⲩ ⲇⲓⲱ ⲕⲉⲓ ⲙ̅ⲙⲟ ϥ · ⲁ ⲩ ⲥⲟϣϥ̅ ⲁ ⲩ ⲫⲣⲁⲅⲉⲗⲗⲟⲩ ⲙ̅ⲙⲟ ϥ · ⲁ ⲩ ⲁϣⲧ ϥ̅ ⲉ ⲩ ϣⲉ · ⲁ ⲩ ⲥ⳨ⲟⲩ ⲙ̅ⲙⲟ ϥ · ⲁ ⲩ ⲕⲟⲛⲥ ϥ̅ ⲁ ⲩ ⲙⲟⲟⲩⲧ ϥ̅ ⲉ ⲁ ϥ ⲙⲟⲩ ⲉⲧⲃⲉ ⲛⲉⲛ ⲛⲟⲃⲉ · ⲁⲩⲱ ϩⲓ ⲛⲁⲓ ⲟⲛ ⲛ̅ ⲧⲛ ⲣ̅ ϩⲟⲧⲉ ⲁⲛ ⲁⲗⲗⲁ ⲡⲉⲛ ϩⲏⲧ ⲥⲟⲣⲙ̅ ⲉⲃⲟⲗ · ⲁⲩⲱ ⲧⲛ̅ ⲟ ⲛ̅ ⲁⲙⲉⲗⲏⲥ · ⲛ̅ ⲥⲱⲃⲉ ϩⲛ̅ ⲛⲉⲛ ⲣⲟⲟⲩϣ · ⲙ̅ⲡⲉ ⲡ ⲣⲏ ⲉ ϣ ϥⲓ ⲉⲣⲟ ϥ ⲉ ⲩ ⲥⲱϣ ⲙ̅ ⲡϥ̅ ϫⲥ̅ ⲁ ϥ ⲗⲩⲡⲉⲓ ⲁ ϥ ⲕⲧⲉ ⲡⲉϥ ⲟⲩⲟⲉⲓⲛ · ⲉ ⲩ ⲕⲁⲕⲉ ⲁⲛⲟⲛ ϩⲱⲱ ⲛ ⲛ̅ ⲧⲛ̅ ⲟⲩⲱϣ ⲁⲛ ⲉ ⲕⲧⲉ ⲡⲉⲛ ϩⲏⲧ ⲉⲃⲟⲗ ϩⲙ̅ ⲡ ⲕⲁⲕⲉ ⲉ ⲡ ⲟⲩⲟⲉⲓⲛ · ⲡ ⲕⲁⲧⲁ ⲡⲉⲧⲁⲥⲙⲁ ⲙ̅ ⲡϥ̅ ⲣ̅ⲡⲉ ⲙ̅ⲡⲉ ϥ ⲣ̅ ⲗⲁⲁⲩ ⲛ̅ ⲛⲟⲃⲉ ⲁ ϥ ⲡⲱϣ ⲉ ⲧϥ̅ ⲙⲏⲏⲧⲉ · ⲁⲛⲟⲛ ϩⲱⲱ ⲛ ⲛ̅ ⲧⲛ̅ ⲟⲩⲱϣ ⲁⲛ ⲉ ⲕⲓ̈ⲙ ⲉ ⲡⲛ̅ ϩⲏⲧ ⲛ̅ ⲧⲛ̅ ⲣⲓⲙⲉ ⲉⲧⲃⲉ ⲛⲉⲛ ⲛⲟⲃⲉ ⲙ̅ⲙⲓⲛⲙ̅ⲙⲟ ⲛ · Ϣⲁⲣⲉ ⲡ ⲕⲁϩ ⲕⲓⲙ ⲛ̅ ϩⲁϩ ⲛ̅ ⲥⲟⲡ ϩⲁ ⲡ ⲉⲥⲏⲧ ⲙ̅ⲙⲟ ⲛ · ⲁⲩⲱ ϣⲁ ϥ ⲥⲧⲱⲧ ⲛ̅ ⲛⲁϩⲣⲙ̅ ⲡ ϩⲟ ⲙ̅ ⲡ ϫⲥ̅ · ⲁⲛⲟⲛ ϩⲱⲱ ⲛ ⲛ̅ ⲧⲛ̅ ⲣ̅ ϩⲟⲧⲉ ⲁⲛ ⲉ ⲛ ⲟ ⲛ̅ ⲁⲧ ⲥⲱⲧⲙ̅ ⲛ̅ⲥⲁ ⲡ ϫⲟⲉⲓⲥ · Ⲁ ⲡ ⲕⲁϩ ⲟⲩⲱⲛ ⲁ ϥ ⲱⲕⲙ̅ ⲛ̅ ϩⲉⲛ ⲡⲟⲗⲓⲥ · ⲁ ϥ ϩⲱⲃⲥ̅ ⲉ ⲃⲟⲗ ⲉϫⲱ ⲟⲩ · ⲉⲧⲃⲉ ⲧ ⲟⲣⲅⲏ ⲙ̅ ⲡ ⲛⲟⲩⲧⲉ · ⲁⲩⲱ ⲛ̅ ⲧⲉⲓ ϩⲉ ⲟⲛ ⲙ̅ⲡ ⲛ̅ ⲣ̅ ϩⲟⲧⲉ · ⲁ ⲡ ⲣⲏ ⲣ̅ ⲉⲃⲏ ⲛ̅ ϩⲁϩ ⲛ̅ ⲥⲟⲡ · ⲁⲩⲱ ⲁ ϥ ⲣ̅ ⲕⲁⲕⲉ ϩⲛ̅ ⲧ ⲡⲁϣⲉ ⲙ̅ ⲡⲉ ϩⲟⲟⲩ · ⲁ ⲡ ⲕⲁⲕⲉ ϩⲟⲃⲥ ⲛ̅ ⲙ̅ ⲡ ⲛⲁⲩ ⲙ̅ ⲙⲉⲉⲣⲉ · Ⲛ ⲧⲉⲓ ϩⲉ ⲟⲛ ⲙ̅ⲡ ⲛ̅ ⲣ̅ ϩⲟⲧⲉ ⲙ̅ⲡⲉ ⲡⲛ̅ ϩⲏⲧ ⲁⲓⲥⲑⲁⲛⲉ · ⲟⲩⲇⲉ ⲙ̅ⲡ ⲉ ⲛ ϣⲧⲟⲣⲧⲣ̅ · Ⲁ ⲙ ⲡⲟⲗⲩⲙⲟⲥ ⲛ̅ ⲙ̅ ⲡⲣ̅ⲥⲱⲥ ⲙⲛ̅ ⲛ̅ ⲕⲉ ⲃⲁⲣⲃⲁⲣⲟⲥ · ⲁ ⲩ ϩⲱⲧⲃ̅ ⲛ̅ ⲛ̅ ⲣⲱⲙⲉ ⲁⲩⲱ ⲁ ⲩ ϩⲱⲗ ⲛ̅ ⲛⲉ ⲭⲱⲣⲁ · ⲁ ⲩ ⲉⲣⲏ̅ⲙⲟⲩ ⲙ̅ ⲡ ⲕⲁϩ · ⲁ ⲩ ⲡⲱϩⲧ̅ ⲉⲃⲟⲗ ⲛ̅ ϩⲉⲛ ⲥⲛⲱⲱϥ ⲉ ⲛⲁϣⲱ ⲟⲩ ϫⲉ ⲉ ⲛ ⲁ ⲛⲁⲩ ⲛ̅ ⲧⲛ̅ ⲣ̅ ϩⲟⲧⲉ ⲛ̅ ⲧⲛ̅ ⲡⲱⲧ ⲉⲣⲁⲧ ϥ̅ ⲙ̅ ⲡ ⲛⲟⲩⲧⲉ ϩⲛ̅ ⲟⲩ ⲣⲓⲙⲉ ⲙⲛ̅ ⲟⲩ ⲙⲉ ⲧⲁⲛⲟⲓⲁ · ⲉϫⲛ̅ ⲛⲁⲓ ⲟⲛ · Ⲙ̅ⲡⲉ ⲛ ⲕⲧⲟ ⲛ ⲉⲃⲟⲗ ϩⲛ̅ ⲛⲉⲛ ⲥⲙⲟⲧ ⲉⲑ ⲟⲟⲩ · ⲱ̅ ⲛⲉ ⲥⲛⲏⲩ ⲙⲁⲣ ⲛ̅ ⲙⲉⲧⲁⲛⲟⲉⲓ · ⲙⲏⲡⲟⲧⲉ ⲛ̅ⲧⲉ ⲧ ⲟⲣⲅⲏ ⲙ̅ ⲡ ⲛⲟⲩⲧⲉ ⲉⲓ ⲉϫⲱ ⲛ ⁛— Ⲱ̅ ⲛⲉ ⲥⲛⲏⲩ ⲙⲁⲣ ⲛ̅ ⲡⲁϩⲧ ⲛ̅ ⲛ̅ ⲧⲛ̅ ⲣⲓⲙⲉ ϫⲉⲕⲁⲥ ⲉ ⲛⲁ ⲣ̅ ⲃⲟⲗ ⲉ̅ ⲧ ⲟⲣⲅⲏ ⲙ̅ ⲡ ⲛⲟⲩⲧⲉ ⲛ ϥ̅ ⲕⲱ ⲛⲁ ⲛ ⲉⲃⲟⲗ ϫⲉ ⲁ ⲛ ϯ ⲛⲟⲩϭⲥ̅ ⲛⲁ ϥ · Ⲱ̅ ⲛⲉ ⲥⲛⲏⲩ ⲙⲁⲣ ⲛ̅ ⲑⲃ̅ⲃⲓⲟ ⲛ̅ ⲛⲉⲛ ⲯⲩⲭⲏ ϩⲛ̅ ϩⲉⲛ ⲛⲏⲥϯⲁ · ⲙⲛ̅ ϩⲉⲛ ⲙⲟⲕϩⲥ̅ · ⲙⲛ̅ ϩⲉⲛ ⲟⲩϣⲏ ⲛ̅ ⲣⲟⲉⲓⲥ · ⲛ̅ ⲧⲛ̅ ⲙⲟⲟϣⲉ ϩⲛ̅ ⲟⲩ ⲙⲉ ϫⲉⲕⲁⲥ ⲉϥⲉ ϣⲛ̅ ϩⲧⲏ ϥ ⲉϫⲱ ⲛ ⲛ ϥ̅ ⲙⲉϩ ⲡ ⲕⲁϩ ⲛ̅ ⲟⲩⲛⲟϥ · ⲙⲁⲣ ⲛ̅ ⲣ̅ ϩⲏⲃⲉ ϫⲉⲕⲁⲥ ⲉⲣⲉ ⲡⲉ ⲡⲛⲁ̅ ⲉⲧ ⲟⲩⲁⲁⲃ ⲥⲡ̅ⲥⲱⲡ ⲛ̅ ⲛ ϥ̅ ⲥⲗ̅ⲥⲱⲗ ⲛ̅ · ⲙⲁⲣ ⲛ̅ ⲛⲟⲩϫⲉ ⲛ̅ⲥⲁ ⲃⲟⲗ ⲙ̅ⲙⲟ ⲛ Ⲛ ⲛⲉⲛ ⲥⲩⲛⲏⲑⲉⲓⲁ · ⲉ ⲑ ⲟⲟⲩ · ⲛ̅ ⲧⲛ̅ ϯ ϩⲓⲱⲱⲛ ⲛ̅ ⲛ̅ ⲁⲣⲉⲧⲏ · ⲉⲧ ⲛⲁⲛⲱ ⲟⲩ · ⲙⲁⲗⲓⲥⲧⲁ ⲁⲛⲟⲛ ⲛ ⲉⲛⲧ ⲁ ⲩ ⲁⲁ ⲩ ⲛ̅ⲙ̅ ⲡ ϣⲁ ⲛ̅ ⲧ ⲡⲟⲗⲩϯⲁ ⲛ̅ ⲛ̅ ⲁⲅⲅⲉⲗⲟⲥ · ⲙⲁⲣ ⲛ̅ ⲕⲱ ⲛⲁ ⲛ ⲛ̅ ⲟⲩ ϣⲓ ⲙⲛ̅ ⲟⲩ ⲕⲁⲛⲱⲛ ⲉ ⲛⲁⲛⲟⲩ ϥ ⁛— Ⲙⲁⲣ ⲛ̅ ⲕⲱϩ ⲉ ⲡ ⲃⲓⲟⲥ ⲛ̅ ⲛⲉⲛ ⲉⲓⲟⲟⲧⲉ · ⲛ̅ ϣⲟⲣⲡ̅ ⲉ ⲛ ⲙⲏⲛ ⲉⲃⲟⲗ ϩⲛ̅ ⲟⲩ ϩⲩⲡⲟⲙⲟⲛⲏ · ⲙ̅ⲡⲣ̅ⲧⲣⲉ̅ ⲛ ⲉⲅⲣⲁⲧⲉⲩⲉ ⲙ̅ⲙⲟ ⲛ ⲙ̅ ⲡ ⲟⲟⲩ ⲛ̅ ⲧ ⲛ̅ⲕⲁ ⲧⲟⲟⲧ ⲛ̅ ⲉⲃⲟⲗ ⲛ̅ ⲣⲁⲥⲧⲉ · ⲙ̅ⲡⲣ̅ⲧⲣⲛ̅ ⲙⲟⲟϣⲉ ⲙ̅ ⲡ ⲟⲟⲩ ⲛ̅ ⲟⲩⲉϣ ⲛ̅ ⲧⲟⲟⲩⲉ ⲛ̅ ⲧⲛ̅ ⲉⲓ̈ ⲉ ⲣⲁⲥⲧⲉ ⲛ̅ ⲧⲛ̅ ϣⲓⲛⲉ ⲛ̅ⲥⲁ ⲟⲩ ⲥⲁⲛⲇⲁⲗⲓⲟⲛ ⲉ ⲛⲉⲥⲱ ϥ ⁛— ⲙ̅ⲡⲣ̅ⲧⲣⲛ̅ ⲫⲟⲣⲉⲓ ⲛ̅ ⲟⲩ ⲗⲓⲃⲓ̅ⲧⲟⲛ ⲏ̅ ⲟⲩ ϭⲟⲟⲩⲛⲉ ⲙ̅ ⲡ ⲟⲟⲩ · ⲣⲁⲥⲧⲉ ⲇⲉ ϩⲱⲱ ϥ ⲛ̅ ⲧⲛ̅ ϣⲓⲛⲉ ⲛ̅ⲥⲁ ⲟⲩ ϣⲧⲏⲛ ⲉ ⲛⲁⲛⲟⲩ ⲥ ⲉ ⲥ ⲗⲉⲕⲗⲱⲕ ⁛— ⲙ̅ⲡⲣ̅ ⲙⲟⲟϣⲉ ϩⲛ̅ ⲟⲩ ⲉⲡⲓ ⲥⲧⲏⲙⲉⲓ ⲙ̅ ⲡ ⲟⲟⲩ ⲣⲁⲥⲧⲉ ϩⲱⲱ ϥ ⲛ ⲅ̅ ⲙⲟⲟϣⲉ ϩⲛ̅ ⲟⲩ ⲃⲱⲗ ⲉⲃⲟⲗ ⁛— ⲙ̅ⲡⲣ̅ ⲙⲟⲟϣⲉ ⲙ̅ ⲡ ⲟⲟⲩ ϩⲛ̅ ⲟⲩ ⲙⲛ̅ⲧ̅ ⲥⲙⲏⲧ · ⲣⲁⲥⲧⲉ ϩⲱⲱ ϥ · ⲛ ⲅ̅ ϣⲱⲡⲉ ϩⲛ̅ ⲟⲩ ⲙⲛ̅ⲧ̅ ⲁⲧ ⲥⲱⲧⲙ̅ ⲉ ⲕ ϣⲧⲣ̅ⲧⲱⲣ ϩⲛ̅ ⲟⲩ ⲛϣⲟⲧ · ⲏ̅ ⲉ ⲕ ⲟⲩⲱϩⲙ̅ ⁛— Ⲙ̅ⲡⲣ̅ ⲙⲟⲟϣⲉ ⲙ̅ ⲡ ⲟⲟⲩ ⲉ ⲕ ⲑⲃ̅ⲃⲓⲏⲩ ⲉ ⲕ ⲟ ⲛ̅ ⲣⲙ̅ ⲣⲁϣ ⲣⲁⲥⲧⲉ ϩⲱⲱ ϥ ϩⲛ̅ ⲟⲩ ⲁⲡⲟⲛⲟⲓⲁ ⲙⲛ̅ ⲟⲩ ⲙⲛ̅ⲧ̅ ϫⲁⲥⲓ ϩⲏⲧ ⁛— ⲙ̅ⲡⲣ̅ ϣⲱⲡⲉ Ⲙ̅ ⲡ ⲟⲟⲩ ⲉ ⲕ ⲣⲓⲙⲉ ⲏ̅ ⲉ ⲕ ⲣ̅ ϩⲏⲏⲃⲉ ϫⲛ̅ ⲛⲉⲕ ⲛⲟⲃⲉ ⲣⲁⲥⲧⲉ ϩⲱⲱ ϥ · ⲛ ⲅ̅ ⲕⲁ ϩⲏⲧ ⲉⲃⲟⲗ ⲛ ⲅ̅ ⲙⲟⲟϣⲉ ϩⲛ̅ ⲟⲩ ϫⲏⲣ ⲙⲛ̅ ⲟⲩ ⲥⲱⲃⲉ ⲉ ϥ ϣⲟⲩⲉⲓⲧ ⁛— Ⲙ̅ⲡⲣ̅ ⲛ̅ⲕⲟⲧⲕ̅ ⲙ̅ ⲡ ⲟⲟⲩ ϩⲙ̅ ⲡ ⲕⲁϩ ⲣⲁⲥⲧⲉ ϩⲱⲱ ϥ ⲛ ⲅ̅ ⲛ̅ⲕⲟⲧⲕ̅ ϩⲛ̅ ϩⲉⲛ ⲙⲁ ⲛ̅ ⲛ̅ⲕⲟⲧⲕ̅ ⲉ ⲩ ϫⲟⲥⲉ · ⲁⲗⲗⲁ ϯ ⲡⲁⲣⲁⲕⲁⲗⲉⲓ ⲙ̅ⲙⲱ ⲧⲛ̅ ⲛⲁ ⲥⲛⲏⲩ ⲕⲁ ⲟⲩ ϣⲓ ⲛⲏ ⲧⲛ̅ ⲙⲛ̅ ⲟⲩ ⲕⲁⲛⲱⲛ ⲉ ϥ ⲧⲏϣ ϩⲛ̅ ⲟⲩ ϩⲩⲡⲟⲙⲟⲛⲏ ⲙⲛ̅ ⲟⲩ ⲙⲟⲩⲛ ⲉⲃⲟⲗ ϫⲉⲕⲁⲥ ⲉⲧⲉⲧⲛⲉ ⲉϣ ϭⲙ̅ϭⲟⲙ ⲛ̅ ϫⲱⲕ ⲉⲃⲟⲗ ⲙ̅ ⲡⲉⲧⲛ̅ ⲃⲓⲟⲥ ⲉ ϥ ⲣ̅ ⲁⲛⲁ ϥ ⲙ̅ ⲡ ⲛⲟⲩⲧⲉ · ⲁⲩⲱ ⲛ̅ⲧⲉⲧⲛ̅ ⲭⲣⲏⲥⲩⲙⲉⲩⲉ ⲡ ⲟⲩⲁ ⲡ ⲟⲩⲁ ⲙ̅ ⲡ ⲉⲧ ϩⲓⲧⲟⲩⲱ ϥ ϩⲛ̅ ϩⲱⲃ ⲛⲓⲙ ⲛ̅ⲧⲉⲧⲛ̅ ⲙⲟⲩⲟⲩⲧ ⲙ̅ ⲡⲉⲧⲛ̅ ⲥⲱⲙⲁ ϩⲛ̅ ϩⲉⲛ ⲁⲥⲕⲏⲥⲓⲥ · ⲛ̅ⲧⲉⲧⲛ ⲁⲣⲓⲥⲕⲉ ⲛ̅ ⲛⲉⲧⲛ̅ ⲉⲓⲟⲟⲧⲉ ⲙⲛ̅ ⲛⲉⲧⲛ̅ ⲥⲛⲏⲩ · ⲕⲁⲧⲁ ⲡ ⲛⲟⲩⲧⲉ · Ⲥⲱⲧⲙ̅ ⲉ ⲡ ϫⲥ̅ ⲉ ϥ ϫⲱ ⲙ̅ⲙⲟ ⲥ ϫⲉ ⲛ̅ ⲑ ⲉ ⲉ ⲧⲉⲧⲛ̅ ⲟⲩⲉϣ ⲧⲣⲉ ⲛ̅ ⲣⲱⲙⲉ ⲁⲁ ⲥ ⲛⲏ ⲧⲛ̅ · ⲛ̅ⲧⲱⲧⲛ̅ ϩⲱⲧ ⲧⲏⲩⲧⲛ̅ ⲁⲣⲓ ⲥ ⲛⲁⲩ ⲛ̅ ⲧⲉⲓ ϩⲉ · Ϣⲱⲡⲉ ϭⲉ ⲱ̅ ⲡⲁ ⲙⲉⲣⲓⲧ ⲉ ⲕ ⲙⲏⲛ ⲉ ⲃⲟⲗ ϩⲙ̅ ⲡⲉⲕ ϩⲱⲃ ⲉⲧ ⲛⲁⲛⲟⲩ ϥ · ⲉ ⲕ ⲧⲁϫⲣⲏⲩ ⲛ̅ ⲥⲉ ⲡⲱⲱⲛⲉ ⲙ̅ⲙⲟ ⲕ ⲁⲛ · ⲛ̅ⲧ ⲁ ⲛⲉⲛ ⲉⲓⲟⲟⲧⲉ ⲅⲁⲣ ϫⲱⲕ ⲉ ⲃⲟⲗ ϩⲛ̅ ⲧⲉⲩ ⲙⲛ̅ⲧ ⲧⲉⲗⲓⲟⲥ ⲁ ⲩ ⲙⲟⲩⲛ ⲉⲃⲟⲗ ϩⲛ̅ ⲟⲩ ⲕⲁ ⲛⲱⲛ ⲛ̅ ⲟⲩⲱⲧ · ⲁⲩⲱ ⲡ ϩⲱⲃ ⲛ̅ⲧ ⲁ ⲩ ⲁⲣⲭⲉⲓ ⲉⲣⲟ ϥ ⲁ ⲩ ϫⲟⲕ ϥ̅ ⲉⲃⲟⲗ ϩⲛ̅ ⲟⲩ ϩⲩⲡⲟⲙⲟⲛⲏ · Ⲟⲩⲛ̅ ⲟⲩⲟⲛ ⲉ ⲁ ϥ ⲣ̅ ϩⲙⲉ ⲛ̅ ⲧⲁⲓⲟⲩ ⲛ̅ ⲣⲟⲙⲡⲉ ⲙ̅ ⲡⲟⲩ ϣⲓⲃⲉ ⲛ̅ ⲧⲉⲩ ⲉⲅⲕⲣⲁϯⲁ ⲉⲧ ⲛⲁⲛⲟⲩ ⲥ · ⲉ ⲁ ⲩ ⲥⲁϩⲱ ⲟⲩ ⲉⲃⲟⲗ ⲛ̅ ⲛ̅ ϭⲓⲛ ⲟⲩⲱⲙ ⲉⲧ ϣⲟⲃⲉ · ⲉ ⲩ ⲁⲙⲁϩⲧⲉ ⲉϫⲙ̅ ⲡⲉⲩ ⲗⲁⲥ ⲉ ⲩ ⲛ̅ⲕⲟⲧⲕ̅ ϩⲓ ⲡ ⲉⲥⲏⲧ ⲉ ⲩ ⲙⲟⲟϣⲉ ϩⲛ̅ ⲟⲩ ⲑⲃ̅ⲃⲓⲟ ⲙⲛ̅ ⲟⲩ ⲙⲛ̅ⲧ̅ ⲣⲙ̅ ⲣⲁϣ · ⲙⲛ̅ ⲟⲩ ⲡⲓⲥϯⲥ ⲙⲛ̅ ⲟⲩ ⲁⲅⲁⲡⲏ ⲙⲛ̅ ⲟⲩ ϩⲏⲧ ⲛ̅ ⲟⲩⲱⲧ · ⲉ ⲩ ⲙⲉ ⲛ̅ ⲡ ⲉⲧ ϩⲓⲧⲟⲩⲱ ⲟⲩ · ⲉⲧⲉ ⲧⲁⲓ ⲧⲉ ⲧ ⲙⲣ̅ⲣⲉ ⲙ̅ ⲡ ϫⲱⲕ ⲉⲃⲟⲗ ⲙ̅ ⲡⲛ̅ⲓ̅ⲕⲟⲛ · ⲙⲛ̅ⲛ̅ⲥⲁ ⲛⲁⲓ ⲇⲉ ⲧⲏⲣ ⲟⲩ · ⲙ̅ⲡ ⲟⲩ ϫⲡ̅ ⲗⲁⲁⲩ ⲛⲁ ⲩ ϩⲓϫⲙ̅ ⲡ ⲕⲁϩ · ⲉ ⲩ ⲥⲁϩⲏⲩ ⲉⲃⲟⲗ ⲙ̅ ⲡ ⲣⲟⲟⲩϣ ⲙ̅ ⲡⲉⲓ ⲃⲓⲟⲥ · Ⲉ ⲩ ⲥⲣⲟϥⲧ̅ ⲙ̅ⲙⲁⲧⲉ ⲉ ⲡⲉ ϣⲗⲏⲗ ⲙⲛ̅ ⲧ ⲟⲩϣⲏ ⲛ̅ ⲣⲟⲉⲓⲥ ϩⲛ̅ ⲟⲩ ⲣⲓⲙⲉ ⲙⲛ̅ ⲟⲩ ⲁϣ ⲁϩⲟⲙ · Ⲉⲣⲉ ⲡ ⲥⲱⲙⲁ ϣⲟⲟⲡ ⲛⲁ ⲩ ⲛⲁ ⲡ ϣⲁⲩ ⲙ̅ⲙⲁⲧⲉ · ⲛ̅ ⲧⲉ ⲭⲣⲓⲁ · ⲉ ⲩ ϩⲱⲙ ⲉϫⲛ̅ ⲧ ⲙⲛ̅ⲧ̅ ϫⲁⲥⲓ ϩⲏⲧ · ⲉ ⲩ ⲁⲡⲟⲧⲁⲥⲉ ⲙ̅ ⲡ ϭⲱⲛⲧ̅ · ⲉⲣⲉ ⲡ ⲛⲟⲩⲃ ⲙⲛ̅ ⲡ ϩⲁⲧ ⲟ̅ ⲛ ϣⲙ̅ⲙⲟ ⲉ ⲣⲟ ⲟⲩ · ⲁⲩⲱ ϩⲓⲧⲛ̅ ⲛⲉⲩ ϩⲓⲥⲉ ⲙⲛ̅ ⲛⲉⲩ ⲙⲟⲕϩⲥ̅ · ⲁ ⲩ ⲧⲃ̅ⲃⲟ ⲉⲃⲟⲗ ϩⲛ̅ ϩⲱⲃ ⲛⲓⲙ ⲉ ϥ ϩⲟⲟⲩ · ⲉⲧⲃⲉ ⲡⲁⲓ ⲁ ⲡ ⲛⲟⲩⲧⲉ ⲟⲩⲱϩ ⲛ̅ϩⲏⲧ ⲟⲩ · ⲁ ϥ ϫⲓ ⲉⲟⲟⲩ ⲛ̅ϩⲏⲧ ⲟⲩ · ⲟⲩⲟⲛ ⲛⲓⲙ ⲉⲧ ⲛⲁ ⲁⲡⲁⲛⲧⲁ ⲉⲣⲟ ⲟⲩ ⲙⲛ̅ ⲛ ⲉⲧ ⲛⲁ ⲥⲱⲧⲙ̅ ⲉⲧⲃⲏⲏⲧ ⲟⲩ ϣⲁ ⲩ ϯ ϩⲏⲩ ⲉⲣⲟ ⲟⲩ · ⲛ̅ ⲥⲉ ϯ ⲉⲟⲟⲩ ⲙ̅ ⲡ ⲛⲟⲩⲧⲉ ⁛ Ⲙⲁⲣ ⲛ̅ ⲕⲱϩ ϩⲱⲱ ⲛ ⲉⲣⲟ ⲟⲩ ⲛ̅ ⲧⲛ̅ ⲕⲱ ⲛ̅ⲥⲱ ⲛ ⲛ̅ ϩⲱⲃ ⲛⲓⲙ ⲉⲑ ⲟⲟⲩ ⲛⲁⲓ ⲉⲧⲉⲣⲉ ⲡ ⲛⲟⲩⲧⲉ ⲙⲟⲥⲧⲉ ⲙ̅ⲙⲟ ⲟⲩ · ϫⲉ ⲉⲛⲉ ⲧⲃ̅ⲃⲟ ⲛ ⲛ̅ⲧⲉ ⲡ ⲛⲟⲩⲧⲉ ⲟⲩⲱϩ ⲛ̅ϩⲏⲧ ⲟⲩ ⲛ̅ ϩⲱⲱⲛ ⲛ ϥ̅ ⲛⲁϩ ⲙⲉ ⲛ · ⲉ ⲡ ⲡⲟⲛⲩⲣⲟⲥ · ⲙⲁ ⲧⲁⲙⲟ ⲓ̈ ⲉ ⲡⲉⲓ ϩⲱⲃ ϩⲛ̅ ⲟⲩ ϯ ϩⲧⲏ ϥ · ⲣ̅ϣⲁⲛ ⲟⲩⲁ ⲛⲟϫ ⲕ̅ ⲉϩⲣⲁⲓ ⲉ ⲩ ⲟⲙⲉ · ⲛ̅ ⲗⲟⲉⲓϩⲉ ⲛ ϥ̅ ⲕⲁⲁ ⲕ ⲙ̅ⲙⲁⲩ · ⲙⲏ ⲉ ⲕ ⲛⲁ ⲁⲛⲉⲭⲉ ⲛⲁ ϥ · ⲉϣϫⲉ ⲛ̅ⲧⲟⲕ ϭⲉ · ⲛ̅ⲧⲕ̅ ⲟⲩ ϥⲛ̅ⲧ ⲛ ⲅ̅ ⲛⲁ ϣ ϥⲓ ⲉⲣⲟ ⲕ ⲁⲛ ⲉ ⲡⲁⲓ ⲉⲓⲉ ⲛ̅ ⲁϣ ⲛ̅ ϩⲉ ⲡ ⲛⲟⲩⲧⲉ ⲡⲉⲓ ⲁⲧ ⲧⲱⲗⲙ̅ · ⲡ ⲁⲧ ϣⲃⲓⲛ · ⲡ ⲉⲧ ⲟⲩⲁⲁⲃ ⲉ ϥ ⲛⲁ ⲟⲩⲱϩ ϩⲛ̅ ϩⲏⲧ ⲕ̅ ⲉ ⲕ ϣⲟⲟⲡ ϩⲙ̅ ⲡ ⲗⲟⲓ̈ϩⲉ ⲙ̅ ⲡ ⲧⲱⲗⲙ̅ ⲙ̅ ⲡⲉⲥ ϯ ⲃⲱⲱⲛ · Ⲙⲁⲣ ⲛ̅ ⲧⲃ̅ⲃⲟ ϭⲉ ⲱ̅ ⲛⲁ ⲙⲉⲣⲁⲧⲉ ϫⲉⲕⲁⲥ ⲉⲣⲉ ⲡ ⲛⲟⲩⲧⲉ ⲛⲁ ⲟⲩⲱϩ ⲛ̅ϩⲏⲧ ⲛ̅ ⲛ̅ ⲧⲛ̅ ⲙⲉⲧⲉⲭⲉ ⲉ ⲛ ϥ̅ ⲉⲣⲏⲧ · ⲙ̅ⲡⲣ̅ ϯ ⲥⲱϣ ⲙ̅ ⲡⲉϥ ⲣⲁⲛ ⲉⲧ ⲟⲩⲁⲁⲃ · ⲛ̅ⲧ ⲁ ⲩ ⲧⲁⲩⲟⲟ ϥ · ⲉ ϩⲣⲁⲓ ⲉϫⲱ ⲛ · ⲉ ⲁ ⲩ ⲙⲟⲩⲧⲉ ⲉⲣⲟ ⲛ ⲙ̅ ⲡ ⲣⲁⲛ ⲙ̅ ⲡⲉ ⲭⲥ̅ ϫⲉ ⲭⲣⲓⲥϯⲁⲛⲟⲥ · ⲙⲁⲣ ⲛ̅ ⲙⲟⲟϣⲉ ϩⲛ̅ ⲟⲩ ⲙⲉ · ⲡⲉ ⲭⲥ̅ ⲅⲁⲣ ⲡ ⲉⲧ ⲙⲉ ϫⲉ ⲉⲣⲉ ⲡⲉ ⲡⲛⲁ̅ ⲉⲧ ⲟⲩⲁⲁⲃ ⲛⲁ ⲟⲩⲱϩ ⲛ̅ϩⲏⲧ ⲛ̅ · ⲡ ⲙⲁ ⲅⲁⲣ ⲉⲧⲉⲣⲉ ⲡⲉ ⲭⲥ̅ ⲛⲁ ⲟⲩⲱϩ ⲛ̅ϩⲏⲧ ϥ̅ · ⲉ ⲥ ⲙ̅ⲙⲁⲩ ⲛ̅ϭⲓ ⲧ ⲙⲛ̅ⲧ̅ ⲣⲙ̅ϩⲉ · Ⲙⲁⲣ ⲛ̅ ⲛⲏⲫⲉ ϫⲉ ⲉⲛⲉ ⲉⲓⲙⲉ ϫⲉ ⲁ ϥ ⲧⲁϩⲙ ⲛ̅ ⲉⲧ ϥ̅ ϣⲉ ⲗⲉⲉⲧ ⁛— ⲙⲁⲣ ⲛ̅ ⲙⲉⲣⲓⲧ ϥ̅ ⲛ̅ ⲑ ⲉ ⲛ̅ⲧ ⲁ ϥ ⲙⲉⲣⲓⲧ ⲛ̅ ⁛ ⲙⲁⲣ ⲛ̅ ⲁⲅⲱⲛⲓⲍⲉ ϩⲛ̅ ϩⲱⲃ ⲛⲓⲙ ϫⲉ ⲉⲛⲉ ⲣ̅ ⲡ ⲙ̅ⲡϣⲁ ⲙ̅ ⲡⲉϥ ⲙⲁ ⲛ̅ ϣⲉⲗⲉⲉⲧ · ⲙ̅ⲡⲣ̅ⲧⲣ ⲛ̅ ⲁⲙⲉⲗⲉⲓ ⲛ̅ ⲥⲉ ϩⲉ ⲉⲧ ⲛ̅ ϩⲃ̅ⲥⲱ ⲉ ⲥ ⲗⲁⲁⲙ ⲛ̅ ⲥⲉ ⲙⲟⲣ ⲛ̅ ⲛ ⲥⲉ ⲛⲟϫ ⲛ̅ ⲉⲃⲟⲗ ϩⲙ̅ ⲡ ⲙⲁ ⲛ̅ ϣⲉⲗⲉⲉⲧ · ⲛ̅ ⲥⲉ ⲕⲣⲓⲛⲉ ⲙ̅ⲙⲟ ⲛ · ϩⲛ̅ ⲕⲣⲓⲙⲁ ⲥⲛⲁⲩ ϫⲉ ⲁ ⲛ ⲉⲓ ⲉⲃⲟⲗ ⲙⲉⲛ ϩⲙ̅ ⲡ ⲕⲟⲥⲙⲟⲥ · ⲁⲩⲱ ⲧⲛ̅ ⲙⲉⲉⲩⲉ ⲉ ⲛⲁ ⲡ ⲕⲟⲥⲙⲟⲥ · ⲧⲛ̅ ⲡⲏⲧ ⲉⲃⲟⲗ ⲛ̅ ⲛ̅ ⲥⲁⲣ ⲕⲓⲕⲟⲛ · ⲡⲁⲗⲓⲛ ⲟⲛ ⲧⲛ̅ ϣⲓⲛⲉ ⲛ̅ⲥⲁ ⲧⲉⲩ ⲙⲟⲧⲛⲉⲥ · ⲙ̅ ⲡⲱⲣ ϭⲉ ⲛⲁ ⲙⲉⲣⲁⲧⲉ · ⲁⲗⲗⲁ ⲁⲣⲓ ⲡ ⲙⲉⲉⲩⲉ ϫⲉ ⲡⲉ ϩⲟⲟⲩ ⲙ̅ ⲡ ϫⲥ̅ ⲛⲏⲩ ⲛ̅ ⲑ ⲉ ⲛ̅ ⲟⲩ ⲣϥ̅ ϫⲓⲟⲩⲉ ⁛— Ⲙⲁⲣ ⲛ̅ ⲣ̅ ϩⲟⲧⲉ ϫⲉ ⲛ̅ⲛⲉ ⲡⲉ ϩⲟⲟⲩ ⲉⲧ ⲙ̅ⲙⲁⲩ ⲉⲓ ⲉϫⲱ ⲛ · ϩⲛ̅ ⲟⲩ ⲥϣ̅ⲛⲉ · ⲛ̅ ⲥⲉ ϩⲉ ⲉⲣⲟ ⲛ ⲛ̅ ⲕⲏⲕ ⲁϩⲏⲩ ⲛ̅ ⲧⲛ̅ ⲣ̅ ⲧⲁⲗⲁⲓⲡⲱⲣⲟⲥ · ϥ ⲛⲁ ⲉⲓ ⲅⲁⲣ ϩⲛ̅ ⲟⲩ ϣⲡ̅ ⲛ̅ ϣⲱⲡ · ⲙ̅ⲡ ⲛ̅ ⲉⲓⲙⲉ ⲛ̅ ⲧⲛ̅ ⲣ̅ ϩⲏⲧ ⲛ̅ · ⲛ̅ ⲑ ⲉ ⲅⲁⲣ ⲡⲉϫⲁ ϥ ⲛ̅ ⲛⲉ ϩⲟⲟⲩ ⲛ̅ ⲛⲱϩⲉ · ⲉ ⲩ ⲟⲩⲱⲙ ⲉ ⲩ ⲥⲱ · ⲉ ⲩ ϫⲓ ⲥϩⲓⲙⲉ · Ⲉ ⲩ ϩⲙⲟⲟⲥ ⲙⲛ̅ ϩⲁⲓ ⲙ̅ⲡ ⲟⲩ ⲉⲓⲙⲉ ϣⲁⲛⲧⲉ ⲡ ⲕⲁⲧⲁⲕⲗⲩⲥⲙⲟⲥ ⲉⲓ ⲛ ϥ̅ ⲧⲁⲕⲟ ⲟⲩ ⲧⲏⲣ ⲟⲩ · Ⲙⲁⲣ ⲛ̅ ⲣ̅ ϩⲟⲧⲉ ϭⲉ ⲱ̅ ⲛⲁ ⲙⲉⲣⲁⲧⲉ · ⲛ̅ ⲧⲛ̅ ϣⲱⲡⲉ · ⲛ̅ ⲥⲃ̅ⲧⲱⲧ ⲙⲏⲡⲟⲧⲉ ⲛ ⲥⲉ ⲉⲓ ⲉ ϫⲱ ⲓ ⲛ̅ ⲧⲛ̅ ⲥⲃ̅ⲧⲱⲧ ⲁⲛ ⲛ̅ⲧⲉⲧⲛ̅ ⲧⲙ̅ ⲃⲟⲏⲑⲓⲁ · ϣⲱⲡⲉ ⲛⲁ ⲛ · ⲁ ⲡⲉ ϩⲟⲟⲩ ϩⲱⲛ ⲉϩⲟⲩⲛ · Ⲁ ⲛ ⲉⲧ ⲥⲏϩ ϫⲱⲕ ⲉⲃⲟⲗ ⲁ ⲩ ⲟⲩⲱ ⲉ ⲩ ϣⲱⲡⲉ ⲉ ⲙⲛ̅ ⲕⲉ ⲗⲁⲁⲩ ϣⲟⲟⲡ ⲉⲓⲙⲏⲧⲉⲓ ⲉ ⲛⲉ ϩⲃⲏⲩⲉ ⲙ̅ ⲡ ⲁⲛϯⲭⲣⲓⲥⲧⲟⲥ · ϩⲁⲡⲥ̅ ⲅⲁⲣ ⲉ ⲧⲣⲉ ⲧϥ̅ ⲕⲁⲕⲓⲁ ϫⲱⲕ ⲉⲃⲟⲗ · ϩⲟⲧⲁⲛ ⲉⲥϣⲁⲛ ϫⲱⲕ ⲉⲃⲟⲗ ⲛ̅ϭⲓ ⲧ ⲙⲛ̅ⲧ̅ ⲉⲣⲟ ⲛ ⲛⲉ ϩⲣⲱⲙⲁⲓⲟⲥ · Ⲏⲇⲏ ⲡ ⲉⲧ ⲛⲏⲩ ϥ ⲛⲏⲩ ⲛ ϥ̅ ⲛⲁ ⲱⲥⲕ̅ ⲁⲛ · ⲡ ⲉⲧ ⲟⲩⲱϣ ⲉ ⲣ̅ ⲣⲣⲟ ⲙⲛ̅ ⲡ ⲣ̅ⲣⲟ ⲡⲉ ⲭⲥ̅ · Ⲙ̅ⲡⲣ̅ⲧⲣ ϥ̅ ⲁⲙⲉⲗⲉⲓ ⲉⲣⲟ ϥ ϫⲉ ⲁ ⲡⲉ ⲟⲩⲟⲉⲓϣ ϩⲱⲛ ⲉϩⲟⲩⲛ · ⲕⲁⲧⲁ ⲛ ⲉⲧ ⲥⲏϩ ϩⲛ̅ ⲧ ⲁⲡⲟ ⲕⲁⲗⲩⲙⲯⲓⲥ · ⲡ ⲉⲧ ⲟⲩⲱϣ ϭⲉ ⲉ ⲣ̅ ⲃⲟⲗ ⲉ ⲡ ⲕⲱϩⲧ̅ ⲛ̅ ⲧ ⲅⲉϩⲉⲛⲛⲁ · ⲙⲛ̅ ⲡ ϥⲛ̅ⲧ ⲛ̅ ⲁⲧ ⲛ̅ⲕⲟⲧⲕ̅ · ⲙⲁⲣⲉ ϥ ⲁⲅⲱⲛⲓⲍⲉ ⲕⲁⲗⲱⲥ · ⲙⲁⲣⲉ ϥ ⲣ̅ ϩⲟⲧⲉ ⲛ ϥ̅ ϣⲱⲡⲉ ⲉ ϥ ⲣⲟⲉⲓⲥ ⁛ ⲡ ⲉⲧ ⲟⲩⲱϣ ⲉ ⲧⲣⲉ ⲩ ⲥⲗ̅ⲥⲱⲗ ϥ̅ ⲙⲁⲣⲉ ϥ̅ ⲣ̅ ϩⲏⲃⲉ ⲧⲉⲛⲟⲩ · Ⲡ ⲉⲧ ⲟⲩⲱϣ ⲉ ϫⲓⲥⲉ ϩⲛ̅ ⲧ ⲙⲛ̅ⲧ ⲉⲣⲟ ⲛ̅ ⲙ̅ ⲡⲏⲩⲉ · ⲙⲁⲣⲉ ϥ ⲑⲃ̅ⲃⲓⲟ ϥ · ⲧⲉⲛⲟⲩ ϩⲙ̅ ⲡⲓ̈ ⲙⲁ · Ⲡ ⲉⲧ ⲟⲩⲱϣ ⲉ ⲧⲉⲗⲏⲗ ⲙⲛ̅ ⲛ̅ ⲁⲅⲅⲉⲗⲟⲥ ⲙⲁⲣ ϥ̅ ⲣⲓⲙⲉ ϩⲙ̅ ⲡⲉⲓ ⲙⲁ ⲧⲉⲛⲟⲩ · ⲛⲏⲫⲉ ⲙ̅ⲙⲱ ⲧⲛ̅ · ⲕⲁ ⲧⲉⲧⲛ̅ ⲗⲁⲙⲡⲁⲥ ⲉ ⲥ ⲗⲁⲙⲡⲉⲩⲉ · ⲕⲁ ⲛⲉϩ ϩⲛ̅ ⲛⲉⲧⲛ̅ ⲁⲅⲅⲓⲟⲛ ⁛— Ⲕⲁ ⲧⲉⲧⲛ̅ ϩⲃ̅ⲥⲱ ⲉ ⲥ ⲡⲣ̅ⲓⲱⲟⲩ · ⲣⲟⲉⲓⲥ ⲙ̅ⲡⲣ̅ ⲛ̅ⲕⲟⲧⲕ̅ ϫⲉ ⲁ ⲧ ⲉⲩⲛⲟⲩ ϩⲱⲛ ⲉϩⲟⲩⲛ ⲙⲛ̅ ⲡ ⲙⲁ ⲛ̅ ϣⲉⲗⲉⲉⲧ ⲡⲁⲓ ⲉⲧ ⲙⲉϩ ⲛ̅ ⲟⲩⲛⲟϥ ϩⲓ ⲉⲩⲫⲣⲟⲥⲩⲛⲏ ϣⲁ ⲉⲛⲉϩ · ⲧ ⲡⲟⲗⲓⲥ ⲅⲁⲣ Ⲙ̅ ⲡ ⲣ̅ⲣⲟ ⲡ ⲙⲁ ⲛ̅ ϣⲉⲗⲉⲉⲧ ⲙ̅ ⲙⲉ ⲡⲁⲓ ⲉⲧ ⲙⲉϩ ⲛ̅ ⲁⲅⲁⲑⲟⲛ ⲛⲓⲙ ⲑ ⲓⲉⲗⲙ̅ ⲛ̅ ⲧ ⲡⲉ · ⲟⲩ ⲟⲩⲟⲉⲓⲛ ⲡⲉ · ⲉ ⲙⲛ̅ ⲕⲁⲕⲉ ⲛ̅ϩⲏⲧ ϥ̅ · ⲟⲩ ⲡⲩⲅⲏ ⲧⲉ ⲉ ⲥ ⲙⲉϩ ⲙ̅ⲙⲟⲩ ⲛ ⲱⲛϩ̅ ⁛ ⲡ ⲉⲧ ⲟⲩⲱϣ ⲉ ⲟⲩⲱϩ ⲛ̅ϩⲏⲧ ⲥ̅ ⲙⲛ̅ ⲡ ⲣ̅ⲣⲟ ⲡⲉ ⲭⲥ̅ · Ⲙⲁⲣⲉ ϥ ϭⲉⲡⲏ ⲛ ϥ̅ ⲥⲃ̅ⲧⲱⲧ ϥ̅ ⁛— ⲁ ⲧⲉⲩⲛⲟⲩ ⲅⲁⲣ ⲥⲃⲟⲕ · ⲁ ⲡⲉ ϩⲟⲟⲩ ⲣⲓⲕⲉ ⲙⲛ̅ ⲗⲁⲁⲩ ϩⲛ̅ ⲛ̅ ⲣⲱⲙⲉ ⲉ ϥ ⲥⲟⲟⲩⲛ ⲙ̅ ⲡ ⲉⲧ ⲛⲁ ⲧⲱⲙⲛ̅ⲧ̅ ⲉⲣⲟ ϥ · ⲙ̅ⲡⲣ̅ⲧⲣ ⲛ̅ ⲕⲟⲧⲕ̅ ⲛ ϥ̅ ϣⲧⲁⲙ ⲉ ⲣⲱⲛ ⲙ̅ ⲡ ⲣⲟ ⲛ ϥ̅ ϫⲟⲟ ⲥ · ϫⲉ ⲛ̅ ϯ ⲥⲟⲟⲩⲛ ⲙ̅ⲙⲱ ⲧⲛ̅ ⲁⲛ · ⲛⲉ ⲥ ϣⲱⲡⲉ ϩⲓϫⲱ ⲛ ⲛ̅ϭⲓ ⲟⲩ ⲕⲗⲟⲟⲗⲉ · ⲛ̅ ⲕⲁⲕⲉ ⲙⲛ̅ ⲟⲩ ⲕⲙ̅ⲧⲱ ⲙⲛ̅ ϩⲉⲛ ϩⲣⲟⲩⲃⲁⲓ · ⲙⲛ̅ ϩⲉⲛ ϩⲣⲟⲩⲙⲡⲉ ⲙⲛ̅ ϩⲉⲛ ⲉⲃⲣⲏϭⲉ · ⲙⲛ̅ ϩⲉⲛ ⲑⲗⲓⲯⲓⲥ ⲛ̅ⲥⲁ ⲥⲁ ⲛⲓⲙ · ⲛ̅ⲧⲉⲧⲛ̅ ⲧⲙ̅ ⲑⲉ ϣⲱⲡⲉ ⲛⲁ ⲛ ⲉ ⲃⲱⲕ ⲉ ⲗⲁⲁⲩ ⲛ̅ ⲥⲁ · Ⲱ̅ ⲛⲁ ⲥⲛⲏⲩ ⲙⲁⲣ ⲛ̅ ⲙⲉⲧⲁⲛⲟⲓ · ⲙ̅ⲡⲣ̅ⲧⲣ ⲛ̅ ϣⲱⲡⲉ ϩⲁⲡ ϩⲁⲡ ⲙ̅ ⲡ ⲛⲟⲩⲧⲉ · ⲥⲱⲧⲙ̅ ⲉ ⲡ ⲡⲁⲣϩⲟⲓⲙⲓⲁⲥⲧⲏⲥ ⲉ ϥ ϫⲱ ⲙ̅ⲙⲟ ⲥ ϫⲉ ⲣ̅ϣⲁⲛ ⲟⲩ ⲑⲗⲓⲯⲓⲥ ⲉⲓ ⲛⲏ ⲧⲛ̅ ⲙⲛ̅ ⲟⲩ ⲕⲧⲟ ⲉⲣⲱ ⲧⲛ̅ ⲥ ⲛⲁ ϣⲱⲡⲉ ⲅⲁⲣ ⲛ̅ⲧⲉⲧⲛ̅ ⲙⲟⲩⲧⲉ ⲉϩⲣⲁⲓ ⲟⲩ ⲃⲏ ⲓ · ⲁⲛⲟⲕ ⲇⲉ ⲛ̅ⲧⲁ ⲧⲙ̅ ⲥⲱⲧⲙ̅ ⲉⲣⲱ ⲧⲛ̅ · ⲉⲡⲉⲓⲇⲏ ⲁ ⲓ ⲙⲟⲩⲧⲉ ⲉⲣⲱ ⲧⲛ̅ ⲙ̅ⲡⲉ ⲧⲉⲧⲛ̅ ⲥⲱⲧⲙ̅ ⲉⲣⲟ ⲓ · ⲁⲩⲱ ⲁ ⲓ ⲡⲉⲣϣ̅ ⲛⲁ ϣⲁϫⲉ ⲉⲃⲟⲗ · ⲙ̅ⲡⲉ ⲧⲉⲧⲛ̅ ϯ ϩⲧⲏ ⲧⲛ̅ · ⲙⲁⲣ ⲛ̅ ⲥⲱⲧⲙ̅ ϭⲉ ⲛ̅ⲥⲁ ⲡ ϫⲥ̅ · ⲙⲁⲣ ⲛ̅ ⲉⲓⲙⲉ ϫⲉ ⲛ̅ ϩⲛ̅ ⲟⲩ ⲙⲁ ⲛ̅ ϭⲟⲓⲗⲉ ⁛ ⲙⲁⲣ ⲛ̅ ⲥⲡⲟⲩⲇⲁⲍⲉ ⲉ ⲃⲱⲕ ⲉ ⲧⲛ̅ ⲡⲟⲗⲓⲥ · ⲁⲛⲟⲛ ⲇⲉ ⲱ̅ ⲛⲉ ⲥⲛⲏⲩ ⲁⲛⲟⲛ ϩⲉⲛ ⲉϣⲟⲧⲉ ⲙ̅ ⲡⲛ̅ⲓ̅ⲕⲟⲛ · ⲙⲁⲣ ⲛ̅ ϫⲡⲟ ⲛⲁ ⲛ ⲙ̅ ⲡ ⲱⲛⲉ ⲙ̅ ⲙⲁⲣ ⲅⲁⲣⲓⲧⲱⲥ ⲡⲉ ⲭⲥ̅ ⲓⲥ̅ · ⲟⲩⲟⲓ ⲙ̅ ⲡ ⲉⲧⲉ ⲛ ϥ̅ ⲛⲁ ϫⲡⲟ ϥ ⲛⲁ ϥ ⲁⲛ · ⲁ ⲡⲁⲓ ⲛ̅ ϯ ⲙⲉⲓⲛⲉ ⲧⲁⲁ ϥ · ⲙ̅ⲙⲓⲛⲙ̅ⲙⲟ ϥ ⲉ ⲡ ⲧⲁⲕⲟ · ⲏ̅ ⲉⲧⲉⲧⲛ̅ ⲟ ⲛ̅ ⲁⲧ ⲥⲟⲟⲩⲛ ⲛⲉ ⲥⲛⲏⲩ ϫⲉ ⲁⲛⲟⲛ ϩⲉⲛ ϣⲗϩ̅ ⲉⲃⲟⲗ ϩⲛ̅ ⲧ ⲃⲱ ⲛ̅ ⲉⲗⲟⲟⲗⲉ ⲙ̅ ⲙⲉ ⲡⲉ ⲭⲥ̅ ⲁⲩⲱ ⲡ ⲉⲓⲱⲧ ⲙ̅ ⲡⲉ ⲭⲥ̅ ⲡⲉ ⲡ ⲟⲩⲟⲉⲓ · Ϭⲱϣⲧ̅ ϭⲉ ⲱ̅ ⲛⲉ ⲥⲛⲏⲩ ⲙⲏⲡⲟⲧⲉ ⲛ̅ⲧⲉ ⲟⲩⲁ ϭⲱ ⲉ ϥ ⲟ ⲛ̅ ⲁⲧ ⲕⲁⲣⲡⲟⲥ · ⲁⲗⲗⲁ ⲉⲓⲙⲉ ϫⲉ ⲡ ⲉⲓⲱⲧ ⲡ ⲉⲧ ⲣ̅ ϩⲱⲃ ⲉ ⲧ ⲃⲱ ⲛ ⲉⲗⲟⲟⲗⲉ · ⲛ ⲉⲧ ⲛⲁ ⲉⲓⲣⲉ ⲛ̅ ⲟⲩ ⲕⲁⲣⲡⲟⲥ ϣⲁ ϥ ⲧⲃ̅ⲃⲟ ⲟⲩ ϫⲉⲕⲁⲥ ⲉ ϥ ⲉ ϯ ϩⲟⲩⲟ ⲕⲁⲣⲡⲟⲥ · ⲛ ⲉⲧⲉ ⲛ̅ ⲥⲉ ⲛⲁ ϯ ⲕⲁⲣⲡⲟⲥ ⲁⲛ ϣⲁ ϥ ⲛⲟϫ ⲟⲩ ⲉⲃⲟⲗ ϩⲛ̅ ⲧ ⲃⲱ ⲛ̅ ⲉⲗⲟⲟⲗⲉ ϫⲉⲕⲁⲥ ⲉϥⲉ ⲣⲟⲕϩ ⲟⲩ ϩⲛ̅ ⲟⲩ ⲥⲁⲧⲉ · ⲙⲁⲣ ⲛ̅ ϭⲱϣⲧ̅ ϭⲉ ⲉⲣⲟ ⲛ ⲱ̅ ⲛⲉ ⲥⲛⲏⲩ ⲙⲏⲡⲟⲧⲉ ⲛ̅ ⲧⲛ̅ ⲁⲙⲉⲗⲉⲓ ⲛ̅ ⲧⲛ̅ ϣⲱⲡⲉ ⲛ ⲁⲧ ⲕⲁⲣⲡⲟⲥ · ⲛ̅ ⲥⲉ ϣⲁⲁⲧ ⲛ̅ ⲉⲃⲟⲗ ϩⲛ̅ ⲧ ⲃⲱ ⲛ̅ ⲉⲗⲟⲟⲗⲉ · ⲛ̅ ⲧⲛ̅ ⲣ ϣⲙ̅ⲙⲟ ⲉ ⲡⲉ ⲭⲥ̅ ⲛ̅ ⲥⲉ ⲛⲟϫ ⲛ̅ ⲉ ⲧ ⲅⲉϩⲉⲛⲛⲁ ⲙⲛ̅ ⲧ ⲥⲁⲧⲉ ⲛ̅ ⲁⲧ ⲱϫⲛ̅ · ⲁⲛⲟⲛ ⲇⲉ ⲱ̅ ⲛⲉ ⲥⲛⲏⲩ ⲁⲛⲟⲛ ⲟⲩ ϭⲣⲟⲟϭ ⲉ ⲛⲁⲛⲟⲩ ϥ · ⲡⲁⲓ ⲛ̅ⲧ ⲁ ⲡ ϫⲥ̅ ⲙ̅ ⲡ ⲕⲁϩ ⲡⲉ ⲭⲥ̅ ϫⲟ ϥ ϩⲛ̅ ⲧⲉϥ ⲥⲱϣⲉ · ⲙⲁⲣ ⲛ̅ ⲉⲓⲙⲉ ϭⲉ ⲛ̅ ⲧⲛ̅ ⲛⲟⲉⲓ ϫⲉ ⲁ ⲡ ⲱϩⲥ̅ ϩⲱⲛ ⲉϩⲟⲩⲛ · ⲁ ⲛ ϫⲁⲓ ⲟϩⲥ̅ · ⲥⲃ̅ⲧⲉ ⲛ̅ ⲟϩⲥ̅ ⲉ ⲩ ϭⲱϣⲧ̅ ⲉⲃⲟⲗ ϩⲏⲧ ϥ̅ ⲙ̅ ⲡ ⲟⲩⲉϩ ⲥⲁϩⲛⲉ · ⲙ̅ ⲡ ⲛⲟⲩⲧⲉ · ϭⲱϣⲧ̅ ϭⲉ ⲙ̅ⲡⲣ̅ⲧⲣ ϥ̅ ϩⲉ ⲉ ⲛ̅ ⲧⲏϭ ⲛ̅ ϩⲏⲧ ⲛ̅ · ⲛ̅ ⲥⲉ ⲙⲟⲣ ⲛ̅ · ⲛ̅ ϩⲉⲛ ϣⲟⲗ ⲉ ⲡ ⲣⲟⲕϩ ⲟⲩ · ⲏ̅ ⲛ̅ⲧⲉ ⲧⲛ̅ ⲥⲟⲟⲩⲛ ⲁⲛ ⲱ̅ ⲛⲉ ⲥⲛⲏⲩ ϫⲉ ⲛ̅ ⲧⲏϣ ⲉ ⲡⲁⲣⲁⲅⲉ ⲛ̅ ⲟⲩ ⲡⲉⲗⲁⲅⲟⲥ ⲉ ϥ ϩⲁ ϩⲟⲧⲉ · ⲉⲧⲃⲉ ⲡⲁⲓ ϯ ⲣ̅ ϩⲟⲧⲉ ⲙⲏ ⲡⲱⲥ ⲛ̅ⲧⲉ ⲟⲩ ⲧⲏⲩ ⲛⲓϥⲉ ϩⲛ̅ ⲟⲩ ⲥϣⲛⲉ · ⲛ̅ ⲥⲉ ⲧⲙ̅ ϩⲉ ⲉ ⲣⲟ ⲛ ⲛ̅ ⲥⲃ̅ⲧⲱⲧ ⲛ̅ ⲥⲉ ⲙⲟⲣ ⲛ̅ ⲛ̅ ϫⲛⲁϩ ⲛ ⲥⲉ ϭⲗⲙ̅ⲗⲱⲙ ⲛ̅ · ⲛ̅ ⲥⲉ ϫⲓⲧ ⲛ̅ ⲉ ⲡ ⲉⲓⲁ ⲙ̅ ⲡ ϩⲁⲡ · ⲛ̅ ⲧⲛ̅ ⲧⲙ̅ ϭⲛ̅ ⲁⲡⲟⲗⲟⲅⲓⲁ ⲛ̅ ⲧⲛ̅ ⲣⲓⲙⲉ · ⲙ̅ ⲡ ⲙⲁ ⲉⲧ ⲙ̅ⲙⲁⲩ ⲉϫⲛ̅ ⲛⲉⲛ ⲙⲛ̅ⲧ̅ ⲁⲙⲉⲗⲏⲥ · ⲛ̅ ⲛⲁⲩ ⲉ ϩⲉⲛ ⲕⲟⲟⲩⲉ · ⲉ ⲩ ⲣⲁϣⲉ ⲉ ⲩ ⲧⲉⲗⲏⲗ · ⲉⲩⲫⲣⲁⲛⲉ · Ⲁⲛⲟⲛ ϩⲱⲱ ⲛ ⲉ ⲩ ⲥⲱⲕ ⲙ̅ⲙⲟ ⲛ ⲉ ⲁⲙⲛ̅ⲧⲉ ϩⲛ̅ ⲑⲗⲓⲯⲓⲥ · ⲙⲛ̅ ϩⲉⲛ ⲁⲛⲁⲅⲕⲏ ⲙⲛ̅ ϩⲉⲛ ⲁⲛⲁⲅⲕⲏ · ⲙⲛ̅ ϩⲉⲛ ⲙ̅ⲕⲁϩ ⲛ̅ ϩⲏⲧ · ⲙⲛ̅ ϩⲉⲛ ⲁϣ ⲁϩⲟⲙ ⲉ ⲩ ⲥⲁϣⲉ ⲉⲧⲃⲉ ⲟⲩ ⲉⲧⲃⲉ ⲧⲛ̅ ⲁⲙⲉⲗⲓⲁ ⲙⲛ̅ ⲧⲛ̅ ⲙⲛ̅ⲧ̅ ⲣϥ̅ ϫⲛⲁⲁⲩ · ⲉⲃⲟⲗ ϫⲉ ⲙ̅ⲡ ⲉ ⲛ ⲥⲃ̅ⲧⲱⲧ ⲛ̅ ⲙ̅ⲡⲁⲧ ⲟⲩ ⲉⲓ ⲛ̅ⲥⲱ ⲛ · ⲙ̅ⲡⲱⲣ ϭⲉ ⲙ̅ⲡⲣ̅ⲧⲣ ⲛ̅ ⲁⲙⲉⲗⲉⲓ ⲱ̅ ⲛⲉ ⲥⲛⲏⲩ ϫⲉ ⲟⲩ ϩⲟⲧⲉ ⲡⲉ ⲡ ϩⲁⲡ ⲙ̅ ⲡ ⲛⲟⲩⲧⲉ · ⲙ̅ⲡⲣ̅ⲧⲣⲉ ⲙ̅ ⲡⲁⲑⲟⲥ ⲛ̅ ⲧ ⲥⲁⲣⲝ̅ ⲁⲁ ⲛ ⲛ̅ ϣⲙ̅ⲙⲟ ⲉ ⲧ ⲡⲟⲗⲓⲥ ⲙ̅ ⲡⲉ ⲭⲥ̅ ⲛ̅ ⲥⲉ ⲛ̅ ⲥⲉ ⲛⲟϫ ⲛ̅ ⲉⲃⲟⲗ ϩⲙ̅ ⲡ ⲙⲁ ⲛ̅ ϣⲉⲗⲉⲉⲧ · ⲛ̅ ⲧⲛ̅ ϩⲉ ⲉ ⲡ ⲉⲥⲏⲧ ⲉ ⲡ ⲙⲁ ⲙ̅ ⲡ ⲣⲓⲙⲉ ⲙⲛ̅ ⲡ ϭⲁϩϭⲉϩ ⲛ̅ ⲛ̅ ⲟⲃϩⲉ · ⲁⲗⲗⲁ ⲙⲁⲣ ⲛ̅ ⲛⲏⲫⲉ ⲱ̅ ⲛⲉ ⲥⲛⲏⲩ ⲛ̅ ⲧⲛ̅ ⲉⲓⲙⲉ ϫⲉ ⲁ ⲛ ϫⲓ ⲡⲉ ⲥⲭⲏⲙⲁ ⲛ̅ ⲧ ⲙⲛ̅ⲧ̅ ⲙⲟⲛⲟⲭⲟⲥ ⲙ̅ⲡⲣ̅ⲧⲣ ⲛ̅ ϩⲉ ⲉⲣⲟ ⲛ ϩⲛ̅ ⲙ̅ ⲡⲁⲑⲟⲥ · ⲛ̅ ⲧ ⲥⲁⲣⲝ̅ ⲉ ⲩ ⲟ ⲛ̅ ϫⲥ̅ ⲉⲣⲟ ⲛ · ⲛ̅ϩⲏⲧ ⲟⲩ ϩⲛ̅ ϩⲉⲛ ϫⲏⲣ ⲙⲛ̅ ϩⲉⲛ ϫⲓ ϩⲣⲁ ϥ · ϩⲛ̅ ϩⲉⲛ ⲥⲱⲃⲉ ⲉ ⲩ ϭⲏⲛ ⲉⲛⲉ ⲥⲱ ⲟⲩ · ⲛⲁⲓ ⲉ ϣⲁ ⲩ ⲟⲩⲟⲛϩ ⲛ̅ ⲉⲃⲟⲗ ϫⲉ ⲧⲛ̅ ⲕⲏⲕ ⲁϩⲏⲩ ⲙ̅ ⲡ ⲉⲟⲟⲩ ⲙ̅ ⲡ ⲛⲟⲩⲧⲉ · ⲡ ⲗⲓⲃⲉ Ⲛ ⲑ ⲏⲙⲛ̅ ⲡ ϣⲟⲩϣⲟⲩ ⲙ̅ ⲡ ⲃⲓⲟⲥ ϣⲁ ⲩ ⲟⲩⲟⲛϩ̅ ⲉⲃⲟⲗ ϫⲉ ⲧⲛ̅ ϣⲓⲛⲉ ⲛ̅ⲥⲁ ⲡ ϫⲱ ϩⲙ̅ ⲧ ⲙⲛ̅ⲧ̅ ⲙⲁⲓ̈ ϩⲟⲙⲛ̅ⲧ̅ · ⲙⲛ̅ ⲧ ⲙⲛ̅ⲧ ϫⲁⲥⲓ ϩⲏⲧ · ϣⲁ ⲩ ⲟⲩⲟⲛϩ ⲉⲃⲟⲗ ϫⲉ ⲛ̅ ⲧⲛ̅ ⲙⲉ ⲁⲛ ⲙ̅ ⲡ ⲛⲟⲩⲧⲉ · ⲡⲉ ⲫⲑⲟⲛⲟⲥ ⲙⲛ̅ ⲡ ⲕⲱϩⲧ̅ · ⲧⲁⲙⲟ ⲙ̅ⲙⲟ ⲛ · ϫⲉ ⲙⲛ̅ ⲁⲅⲁⲡⲏ ⲛ̅ⲧⲉ ⲡ ⲛⲟⲩⲧⲉ ⲛ̅ϩⲏⲧ ⲛ̅ · ⲧ ⲥⲁⲣⲝ̅ ⲉⲧ ϭⲏⲛ ⲁⲩⲱ ⲉⲧ ⲥ ⲗ̅ϭⲗⲱϭ ϩⲙ̅ ⲡ ⲁϣⲁⲓ ⲙ̅ ⲡ ⲉⲓⲱ ⲙⲛ̅ ⲡ ⲧⲱϩⲥ̅ · ⲥⲉ ⲟⲩ ⲱⲛϩ̅ ⲙ̅ⲙⲟ ⲛ ⲉⲃⲟⲗ ϫⲉ ⲧⲛ̅ ⲙⲉ · ⲛ ⲙ̅ ⲡⲁⲑⲟⲥ · ⲁⲩⲱ ⲧⲛ̅ ⲟ ⲛ̅ ϩⲙ̅ ϩⲁⲗ ⲙ̅ ⲡ ϫⲱϩⲙ̅ · ⲧⲛ̅ ⲧⲁⲡⲣⲟ · ⲟⲩⲏⲛ ⲙⲛ̅ ⲕⲁⲣⲱϥ ⲛ̅ⲧⲟⲟⲧ ⲛ̅ · ⲛ̅ ϣⲁϫⲉ ⲉⲧⲉ ϩⲛⲁ ⲛ · ⲛⲁⲛⲱ ⲟⲩ · ⲥⲉ ϩⲟⲟⲩ · ϣⲁ ⲛ ϣⲟⲩⲱ ⲟⲩ · ⲉⲃⲟⲗ ⲁϫⲛ̅ ϯ ⲥⲟ · ⲙ̅ⲡⲉ ⲛ ϯ ϩⲧⲏ ⲛ · ⲉ ⲡ ⲉⲧ ⲥⲏϩ ϫⲉ ⲉⲃⲟⲗ ϩⲛ̅ ⲧ ⲙⲛ̅ⲧ ϩⲁϩ ⲛ̅ ϣⲁϫⲉ ⲛ̅ⲛⲉ ⲕ ⲣ̅ ⲃⲟⲗ ⲉ ⲛⲟⲃⲉ ⁛
2	0	sText1	ⲉϯ ⲇⲉ ⲉ ⲛ ϣⲟⲟⲡ ϩⲛ̅ ⲛⲁⲓ ⲛ̅ ⲧⲉⲓ ⲙⲓⲛⲉ · ⲉⲓⲕⲏ · ⲙ̅ ⲡⲉ ⲥⲭⲏⲙⲁ ⲛⲁ ϯ ϩⲏⲩ ⲙ̅ⲙⲟ ⲛ ⲁⲛ · ⲁⲗⲗⲁ ⲧⲛ̅ ϣⲟⲩⲉⲓⲧ ⲛ̅ ⲥⲱⲃⲉ ⲛ̅ⲥⲱ ⲛ ⲙⲁⲩⲁⲁ ⲛ ⲉⲣⲉ ⲡⲉⲛ ϩⲏⲧ ϩⲛ̅ ⲛⲉⲓ ϩⲃⲏⲩⲉ ⲛ̅ ⲧⲉⲓ ⲙⲓⲛⲉ · ⲱ̅ ⲡ ⲙⲟⲛⲟⲭⲟⲥ ⲙ̅ⲡⲣ̅ ⲛⲁϩⲧⲉ ⲉ ⲡⲉ ⲥⲭⲏⲙⲁ · ⲁⲗⲗⲁ ⲉⲓⲙⲉ ϫⲉ ⲕ ⲟ ⲛ̅ ϣⲙ̅ⲙⲟ · ⲉ ⲛⲁ ⲧ ⲡⲉ · ⲁⲩⲱ ⲧⲕ̅ ⲯⲩⲭⲏ ⲟⲩⲟⲛϩ̅ ⲉⲃⲟⲗ ϫⲉ ⲉ ⲥ ⲕⲏ ⲕ ⲁϩⲏⲩ · ⲙⲏⲡⲱⲥ ϭⲉ ⲟⲩⲛ̅ ⲟⲩⲁ ⲛⲁ ϫⲟⲟ ⲥ · ϫⲉ ⲙ̅ ⲡⲁⲑⲟⲥ ⲙ̅ ⲡ ⲥⲱⲙⲁ ϩⲉⲛ ⲫⲩⲥⲓⲕⲟⲛ ⲛⲉ · ⲉ ⲙⲛ̅ ⲁⲣⲓⲕⲉ ⁛— ⲉ ⲡ ⲉⲧ ⲛⲁ ⲣ̅ ϩⲙ̅ϩⲁⲗ ⲛⲁ ⲩ · ϭⲱϣⲧ̅ ϭⲉ ⲱ̅ ⲡ ⲥⲟⲛ ϫⲉ ⲛ̅ⲛⲉ ⲕ ⲉⲓⲛⲉ ⲉϫⲱ ⲕ ⲛ̅ ⲟⲩ ⲉⲅⲕⲗⲏⲙⲁ ⲉ ⲕ ⲉⲓⲛⲉ · ⲛ̅ ⲛ̅ ⲥⲱⲛⲧ̅ ⲙ̅ ⲡ ⲛⲟⲩⲧⲉ ⲛ̅ ⲁⲅⲁⲑⲟⲥ · ⲉ ϩⲉⲛ ⲡⲁⲣⲁⲫⲩⲥⲓⲛ ⲉⲧⲃⲉ ⲛⲉⲕ ⲟⲩⲱϣ · ⲙⲛ̅ ⲛⲉⲕ ⲁⲙⲉⲗⲓⲁ · ⲛ ⲉⲛⲧ ⲁ ⲡ ⲛⲟⲩⲧⲉ ⲅⲁⲣ ⲧⲁⲙⲓⲟ ⲟⲩ ⲧⲏⲣ ⲟⲩ ⲛⲁⲛⲱ ⲟⲩ ⲉⲙⲁⲧⲉ · ⲁ ϥ ⲕⲟⲥⲙⲉⲓ ⲛ̅ ⲧⲉⲩ ⲫⲩⲥⲓⲥ ϩⲛ̅ ϩⲉⲛ ⲥⲁ · ⲙⲛ̅ ϩⲉⲛ ⲭⲣⲓⲁ ⲉ ⲩ ⲡⲣⲉⲡⲉⲓ ⲙ̅ ⲡ ⲣⲱⲙⲉ ⲙⲛ̅ ϩⲉⲛ ⲉⲛⲉⲣⲅⲓⲁ ⲉ ⲛⲁⲛⲱ ⲟⲩ · ⲉⲧⲉ ⲡⲁⲓ ⲡⲉ ⲟⲩⲛ̅ ⲟⲩⲁ ⲙⲉⲛ ϩⲕⲁⲉⲓⲧ ⲕⲁⲧⲁ ⲫⲩⲥⲓⲛ · ⲙⲛ̅ ⲁⲣⲓⲕⲉ ⲉⲣⲟ ϥ ⲉϥϣⲁⲛ ⲟⲩⲱⲙ ϩⲛ̅ ⲟⲩ ϣⲓ · ⲉϥϣⲁⲛ ⲟⲩⲱⲙ ⲇⲉ ϩⲛ̅ ⲟⲩ ⲙⲛ̅ⲧ ϣⲛⲁ ϥ ⲛⲁ ϣⲱⲡⲉ ⲛ̅ ⲉⲛⲟⲭⲟⲥ ⲉ ⲡ ⲁⲣⲓⲕⲉ · ⲡ ⲉⲕϩⲟ ⲅⲁⲣ ⲟⲩ ⲫⲩⲥⲓⲕⲟⲛ ⲡⲉ · ϩⲟⲙⲟⲓⲱⲥ ⲟⲛ ⲟⲩⲛ̅ ⲟⲩⲁ ⲟⲃⲉ ⲙⲛ̅ ⲁⲣⲓⲕⲉ ⲉⲣⲟ ϥ · ⲉϥϣⲁⲛ ⲥⲱ ϩⲛ̅ ⲟⲩ ⲣⲱϣⲉ · ⲉϥϣⲁⲛ ⲥⲱ ⲇⲉ ϩⲛ̅ ⲟⲩ ⲙⲛ̅ⲧ̅ ⲁⲧ ⲥⲉⲓ · ϣⲁ ⲩ ϭⲙ̅ ⲁⲣⲓⲕⲉ ⲉⲣⲟ ϥ ⲉⲃⲟⲗ ϫⲉ ⲡⲉⲓ ⲕⲉ ⲟⲩ ⲫⲩⲥⲓⲕⲟⲛ ⲡⲉ · ⲧ ⲙⲛ̅ⲧ̅ ⲁⲧ ⲥⲉⲓ ⲇⲉ ⲟⲩ ⲡⲁⲣⲁⲫⲩⲥⲓⲛ ⲧⲉ · Ⲣ̅ϣⲁⲛ ⲟⲩⲁ ⲇⲉ ⲛ̅ⲕⲟⲧⲕ̅ ⲕⲁⲧⲁ ⲫⲩⲥⲓⲛ ⲙⲛ̅ ⲁⲣⲓⲕⲉ ⲉ ⲣⲟ ϥ ⲉϥϣⲁⲛ ⲛ̅ⲕⲟⲧⲕ̅ ⲡⲁⲣⲁ ⲡ ϣⲓ ⲙⲛ̅ⲧ ϥ̅ ⲧⲁⲓⲟ ⲙ̅ⲙⲁⲩ ϫⲉ ⲁ ϥ ⲃⲗ̅ ⲡ ⲥⲱⲙⲁ ⲉⲃⲟⲗ ⲉ ⲡⲉ ϩⲟⲩⲟ · ⲉ ⲁ ϥ ⲧⲁⲁ ϥ ⲉⲧⲟⲟⲧ ϥ̅ ⲙ̅ ⲡ ⲡⲁⲑⲟⲥ ⲙ̅ ⲡⲓ ϩⲓⲛⲏⲃ · ⲉ ⲁ ϥ ⲡⲁⲣⲁⲇⲓⲇⲟⲩ ⲙ̅ⲙⲟ ϥ ⲛ̅ ⲛⲉ ⲫⲁⲛⲧⲁⲥⲓⲁ · ϩⲓⲧⲛ̅ ⲧ ⲁⲙⲉⲗⲓⲁ · ⲣ̅ϣⲁⲛ ⲧ ⲥⲩⲛⲏⲑⲓⲁ · ⲙ̅ ⲡ ϩⲓⲛⲏⲃ ⲣ̅ ϩⲟⲩⲟ ϣⲁ ⲥ ⲣ̅ ϫⲥ̅ ⲉ ⲡⲉ ⲫⲩ ⲥⲓⲕⲟⲛ · ⲧⲉ ⲫⲩⲥⲓⲥ ⲅⲁⲣ ⲙⲛ̅ ⲧ ⲥⲩⲛⲏⲑⲓⲁ ⲛ̅ⲧⲟⲟⲩ ⲛⲉ ⲛ̅ ⲣⲉϥ ⲧⲁϣⲉ ⲟⲉⲓϣ ⲙ̅ ⲡ ⲙⲉⲣⲟⲥ ⲥⲛⲁⲩ · ⲧⲉ ⲫⲩⲥⲓⲥ ⲟⲩ ⲱⲛϩ̅ ⲙ̅ⲙⲟ ⲥ ⲉⲃⲟⲗ ϫⲉ ⲟⲩ ϩⲙ̅ϩⲁⲗ ⲧⲉ ⲧ ⲥⲩⲛⲏⲑⲓⲁ ⲉ ⲥ ⲟⲩⲱⲛϩ̅ ⲉⲃⲟⲗ ⲛ̅ ⲧⲉ ⲡⲣⲟϩⲁⲓⲣⲉⲥⲓⲥ · ⲉⲣⲉ ⲡ ⲣⲱⲙⲉ ⲅⲁⲣ ⲁϩⲉ ⲣⲁⲧ ϥ̅ ϩⲙ̅ ⲡ ⲙⲉⲣⲟⲥ ⲥⲛⲁⲩ ⁛— ⲧⲉ ⲡⲣⲟϩⲁⲓ ⲣⲉⲥⲓⲥ ⲇⲉ ⲥⲟ ⲙ̅ ⲡⲉⲥ ϫⲟⲉⲓⲥ · ⲙ̅ⲙⲓⲛⲙ̅ⲙⲟ ⲥ ⁛— ⲉ ⲥ ⲟ ⲛ̅ ⲑ ⲉ ⲛ̅ ⲟⲩ ⲟⲓⲉⲓ̈ ⲉ ϣⲁ ϥ ⲧⲱϭⲉ ⲛ̅ ϩⲉⲛ ⲥⲩⲛⲏⲑⲓⲁ ⲉ ⲩ ϩⲟⲟⲩ ϩⲛ̅ ⲧⲉ ⲫⲩⲥⲓⲥ · ⲙⲛ̅ ϩⲉⲛ ⲁⲣⲉⲧⲏ ⲉ ⲛⲁⲛⲱ ⲟⲩ · ⲕⲁⲧⲁ ⲡ ⲉⲧ ⲉ ϩⲛⲁ ϥ ϣⲁ ϥ ⲧⲉϭ ⲛ ⲉⲑ ⲟⲟⲩ ⲙ̅ ⲡⲉⲓ ⲥⲙⲟⲧ ϩⲣⲁⲓ ⲙⲉⲛ ϩⲙ̅ ⲡ ⲉⲕϩⲟ · ⲡ ⲗⲓⲃⲉ ⲛ̅ ⲑ ⲏ · Ϩⲙ̅ ⲡ ⲉⲓⲃⲉ ⲇⲉ ϩⲱⲱ ϥ · ⲧ ⲙⲛ̅ⲧ̅ ϣⲛⲁ · ⲡ ϩⲓⲛⲏⲃ ⲇⲉ ϩⲱⲱ ϥ · ⲡ ⲃⲱⲗ ⲉⲃⲟⲗ ⲉ ⲡⲉ ϩⲟⲩⲟ ϩⲛ̅ ⲟⲩ ϩⲓⲛⲏⲃ ⲉ ϥ ϩⲟⲣϣ̅ · ϩⲣⲁⲓ ⲟⲛ ϩⲙ̅ ⲡ ⲛⲁⲩ ⲛ̅ ⲛ̅ ⲃⲁⲗ · ⲙ̅ ⲙⲉⲉⲩⲉ ⲉⲑ ⲟⲟⲩ ϩⲣⲁⲓ ϩⲛ̅ ⲧ ⲙⲉⲧ ⲥⲩⲛⲏⲑⲓⲁ ⲙ̅ ⲡ ϭⲟⲗ · ϣⲁ ϥ ⲧⲱϭⲉ ⲟⲛ ⲛ̅ ⲛ̅ ⲁⲣⲉⲧⲏ ⲉⲧ ⲛⲁⲛⲱ ⲟⲩ ϩⲙ̅ ⲡⲉⲓ ⲥⲙⲟⲧ ⲛ̅ ⲟⲩⲱⲧ · ϩⲣⲁⲓ ϩⲙ̅ ⲡ ⲉⲓⲃⲉ · ⲑ ⲩⲡⲟⲙⲟⲛⲏ ϩⲣⲁⲓ ϩⲙ̅ ⲡ ϩⲓⲛⲏⲃ · ⲧⲉ ⲩϣⲏ ⲛ̅ ⲣⲟⲉⲓⲥ ϩⲣⲁⲓ ϩⲙ̅ ⲡ ϭⲟⲗ · ⲧⲟⲡ ⲕ̅ ⲉ ⲧ ⲙⲉ ϩⲣⲁⲓ ϩⲙ̅ ⲡ ⲛⲁⲩ ⲛ̅ ⲛ̅ ⲃⲁⲗ · ⲧ ⲙⲛ̅ⲧ̅ ϣⲁⲩ · ⲧⲉ ⲡⲣⲟϩⲁⲓⲣⲉⲥⲓⲥ ⲅⲁⲣ ⲉ ⲥ ⲧⲛ̅ⲧⲱⲛ ⲉ ⲡ ⲟⲩⲉⲓ̈ · ⲡⲁⲓ ⲅⲁⲣ ϩⲛ̅ ⲟⲩ ⲣⲓⲕⲉ ⲛ̅ ⲛ̅ ⲃⲁⲗ ϣⲁ ϥ ⲡⲱⲣⲕ̅ ⲛ̅ ⲛ̅ ⲥⲩⲛⲏⲑⲓⲁ ⲉⲑ ⲟⲟⲩ ⲛ ϥ̅ ⲧⲱϭⲉ ⲛ̅ ⲛ̅ ⲁⲣⲉⲧⲏ ⲉⲧ ⲛⲁⲛⲱ ⲟⲩ ⲕⲁⲧⲁ ⲡ ⲉⲧⲉ ϩⲛⲁ ϥ · ⲉⲡⲉⲓⲇⲏ Ⲁ ϥ ϫⲣⲟ ⲉ ⲧⲉ ⲫⲩⲥⲓⲥ · ⲧⲉ ⲫⲩⲥⲓⲥ ⲅⲁⲣ ⲉ ⲥ ⲧⲛ̅ⲧⲱⲛ ⲉ ⲩ ⲕⲁϩ ⲉ ϣⲁ ⲩ ⲣ̅ ϩⲱⲃ ⲉⲣⲟ ϥ · ⲡⲉⲥ ⲟⲩⲟⲉⲓ ⲇⲉ ⲡⲉ ⲧⲉ ⲡⲣⲟϩⲁⲓⲣⲉⲥⲓⲥ · ⲧⲉ ⲅⲣⲁⲫⲏ ϭⲉ ⲉⲧ ⲟⲩⲁⲁⲃ ⲥ ϯ ⲥⲃⲱ ⲛⲁ ⲛ · ⲁⲩⲱ ⲥ ⲧ[ⲥ]ⲁⲃⲟ ⲙ̅ⲙⲟ ⲛ · ϫⲉ ⲁϣ ⲛⲉ ⲛ̅ ⲥⲩⲛⲏⲑⲓⲁ · ⲉⲑ ⲟⲟⲩ ⲉⲧ ⲙ̅ⲡϣⲁ ⲙ̅ ⲡⲟⲣⲕ ⲟⲩ ⲙⲛ̅ ⲛⲉⲩ ⲛⲟⲩⲛⲉ · ⲁⲩⲱ ϫⲉ ⲁϣ ⲛⲉ ⲛ̅ ⲁⲣⲉⲧⲏ · ⲉⲧ ⲛⲁⲛⲱ ⲟⲩ ⲉⲧ ⲉϣϣⲉ · ⲉ ⲧⲟⲟϭ ⲟⲩ ⲁⲩⲱ ⲉ ⲣ̅ ϩⲱⲃ ⲉⲣⲟ ⲟⲩ ⲛ ϥ̅ ϣⲱⲡⲉ ⲉ ϥ ⲣⲏⲥ · ⲡ ⲟⲩⲟⲉⲓ ⲅⲁⲣ ⲉⲧⲉ ⲛ ϥ̅ ⲥⲟⲟⲩⲛ ⲁⲛ · ⲛ̅ ⲧ ϭⲟⲙ ⲛ̅ ⲛⲉ ⲅⲣⲁⲫⲏ · ⲟⲩ ⲁⲧ ϭⲟⲙ ⲡⲉ · ⲁⲩⲱ ⲟⲩ ϩⲓⲇⲓⲱⲧⲏⲥ ⲡⲉ ⲧ ⲛⲟⲙⲟⲑⲉⲥⲓⲁ ⲅⲁⲣ ⲛ̅ ⲛⲉ ⲅⲣⲁⲫⲏ ϣⲁ ⲥ ϯ ϭⲟⲙ ⲅⲁⲣ ϩⲓ ⲙⲛ̅ⲧ̅ ⲣⲙ̅ ⲛ̅ ϩⲏⲧ · ⲛ̅ ⲥ ϯ ⲛ̅ ϩⲉⲛ ⲁⲣⲉⲧⲏ ⲉ ⲛⲁⲛⲱ ⲟⲩ ⲉⲃⲟⲗ ϩⲛ̅ ⲛⲉⲥ ⲕⲗⲁⲇⲟⲥ ⲙ̅ⲙⲓⲛⲙ̅ⲙⲟ ⲥ ⲕⲁⲧⲁ ϯ ϩⲉ · ϣⲁ ⲥ ϯ ⲛⲁ ϥ ⲛ̅ ⲟⲩ ⲡⲓⲥϯⲥ · ⲉ ⲛⲁⲛⲟⲩ ⲥ ⲉ ⲧⲣ ϥ̅ ⲧⲟϭ ⲥ̅ ϩⲛ̅ ⲧϥ̅ ⲙⲛ̅ⲧ̅ ⲁⲡⲓⲥⲧⲟⲥ · ⲁⲩⲱ ⲟⲩ ϩⲗ̅ⲡⲓⲥ ϩⲛ̅ ⲟⲩ ⲙⲛ̅ⲧ̅ ⲁⲧ ⲛⲁϩⲧⲉ · ⲁⲩⲱ ⲟⲩ ⲁⲅⲁⲡⲏ ϩⲛ̅ ⲟⲩ ⲙⲟⲥⲧⲉ · ⲁⲩⲱ ⲟⲩ ⲥⲱⲟⲩⲛ ϩⲛ̅ ⲟⲩ ⲙⲛ̅ⲧ̅ ⲁⲧ ⲥⲟⲟⲩⲛ · ⲟⲩ ⲥⲡⲟⲩⲇⲏ ϩⲛ̅ ⲟⲩ ⲙⲛ̅ⲧ̅ ⲁⲙⲉⲗⲏⲥ · ⲟⲩ ⲧⲁⲓⲟ · ⲙⲛ̅ ⲟⲩ ⲉⲟⲟⲩ · ⲡ ⲉⲧ ϣⲉⲡ ϩⲓⲥⲉ ϣⲁ ϥ ⲧⲱϭⲉ ⲛ̅ ⲟⲩ ⲙⲛ̅ⲧ̅ ⲁⲧ ⲙⲟⲩ · Ⲁⲩⲱ ⲟⲩ ⲙⲛ̅ⲧ̅ ⲛⲟⲩⲧⲉ ϩⲛ̅ ⲧϥ̅ ⲙⲛ̅ⲧ̅ ⲣⲱⲙⲉ · ⲣ̅ϣⲁⲛ ⲡⲉⲛ ⲟⲩⲟⲉⲓ · ϭⲉ ⲉⲧⲉ ⲧⲁⲓ ⲧⲉ ⲧⲉ ⲡⲣⲟϩⲁⲓⲣⲉⲥⲓⲥ ⲕⲱ ⲛ̅ⲥⲱ ϥ ⲙ̅ ⲡϥ̅ ⲥⲁϩ · ⲉⲧ ϯ ⲥⲃⲱ ⲛⲁ ϥ ⲉⲧⲉ ⲧⲁⲓ ⲧⲉ ⲧⲉ ⲅⲣⲁⲫⲏ ⲉⲧ ⲟⲩⲁⲁⲃ · ϣⲁ ⲩ ϩⲉ ⲉⲣⲟ ϥ ⲉ ϥ ⲡⲗⲁⲛⲁ · ⲁⲩⲱ ⲛ ϥ̅ ⲉⲓ ⲉ ϩⲣⲁⲓ̈ ⲉ ϩⲉⲛ ⲙⲉⲉⲩⲉ ⲉ ⲩ ϩⲟⲟⲩ · ⲉ ⲩ ⲥⲱⲟⲩϩ ⲛⲁ ϥ ⲉϩⲟⲩⲛ ⲛ̅ ϩⲉⲛ ⲥⲩⲛⲏⲑⲓⲁ ⲉ ⲩ ϩⲟⲟⲩ · ⲉ ϥ ⲧⲱϭⲉ ⲙ̅ⲙⲟ ⲟⲩ ϩⲛ̅ ⲧⲉϥ ⲫⲩⲥⲓⲥ ⲉ̅ ⲛⲉⲥ ⲏⲡ ⲉⲣⲟ ⲥ ⲁⲛ ⲉⲧⲉ ⲛⲁⲓ ⲛⲉ · ⲟⲩ ⲙⲛ̅ⲧ̅ ⲁⲡⲓⲥⲧⲟⲥ · ⲟⲩ ⲙⲛ̅ⲧ̅ ⲉⲓⲁ ⲧⲟⲟⲧ ⲕ̅ ⲛ̅ⲥⲱ ⲕ ⲙ̅ⲙⲓⲛⲙ̅ ⲙⲟ ⲕ · ⲟⲩ ⲙⲟⲥⲧⲉ ⲟⲩ ⲫⲑⲟⲛⲟⲥ ⲟⲩ ⲙⲛ̅ⲧ̅ ⲙⲁⲓ ⲉⲟⲟⲩ ⲉ ϥ ϣⲟⲩⲉⲓⲧ ⁛— ⲟⲩ ⲗⲓⲃⲉ ⲛ̅ ϩⲏ · ⲟⲩ ⲙⲛ̅ⲧ̅ ϣⲛⲁ · ⲡ ⲟⲩⲱ ϩⲙ̅ · ⲡ ϯ ⲧⲱⲛ ⲙⲛ̅ ⲛ ⲉⲧ ⲉⲓⲛⲉ ⲛ̅ ⲛⲁⲓ · ⲛ̅ⲧⲁ ⲁⲛⲁⲓ ϣⲱⲡⲉ ⲙ̅ⲙⲟ ϥ · ϫⲉ ⲁ ϥ ⲕⲁ ⲡ ⲛⲟⲙⲟⲑⲉⲧⲏⲥ ⲛ̅ⲥⲱ ϥ ⲉϥϣⲁⲛ ⲣ̅ ϩⲧⲏ ϥ ⲇⲉ ⲛ ϥ̅ ϭⲙ̅ ⲁⲣⲓⲕⲉ ⲉⲣⲟ ϥ ⲙ̅ⲙⲓⲛⲙ̅ⲙⲟ ϥ · ⲛ ϥ̅ ϭⲉⲡⲏ ⲛ ϥ̅ ⲡⲁϩⲧ ϥ̅ ⲙ̅ ⲡ ⲛⲟⲙⲟⲑⲉⲧⲏⲥ · ⲛ ϥ̅ ϫⲟⲟ ⲥ ⲉ ϥ ⲣⲓⲙⲉ · ϫⲉ ⲁ ⲓ ⲣ̅ ⲛⲟⲃⲉ ϫⲉ ⲁ ⲓ ⲕⲁⲁ ⲕ ⲛ̅ⲥⲱ ⲓ Ⲛ ⲧⲉ ⲩⲛⲟⲩ ϣⲁⲣⲉ ⲡ ⲛⲟⲙⲟⲑⲉⲧⲏⲥ ϣⲟⲣⲡ ϥ̅ ⲉⲣⲟ ϥ · ϩⲛ̅ ⲧϥ̅ ⲙⲛ̅ⲧ̅ ⲙⲁⲓ ⲣⲱⲙⲉ ⲉⲧ ⲟϣ · ⲁⲩⲱ ϣⲁ ϥ ϯ ⲛⲁ ϥ ⲛ̅ ⲟⲩ ⲙⲛ̅ⲧ̅ ⲣⲙ̅ ⲛ̅ ϩⲏⲧ ⲉ ⲛⲁⲛⲟⲩ ⲥ ⲙⲛ̅ ⲟⲩ ϭⲟⲙ ⲉ ⲧⲣⲉ ϥ ⲣ̅ ϩⲱⲃ ⲉ ⲡ ⲕⲁϩ ⲛ̅ ⲧⲉ ⲫⲩⲥⲓⲥ ⲛ̅ ⲕⲉ ⲥⲟⲡ · ⲛ ϥ̅ ⲡⲱⲣⲕ̅ ⲉⲃⲟⲗ ⲛ̅ϩⲏⲧ ⲥ̅ ⲛ̅ ⲛ̅ ⲥⲩⲛⲏⲑⲓⲁ ⲉⲑ ⲟⲟⲩ ⲛ ϥ̅ ϯ ⲛⲁ ϥ ⲛ̅ ⲛ ⲁⲣⲉⲧⲏ ⲉⲧ ⲥⲟⲧⲡ̅ · ⲁⲩⲱ ⲉⲧ ⲛⲁⲛⲱ ⲟⲩ · ⲉ ⲧⲣ ϥ̅ ⲧⲟϭ ⲟⲩ ⲉ ⲡ ⲙⲁ ⲛ̅ ⲛ ⲉⲑ ⲟⲟⲩ ⲛ ϥ̅ ϯ ⲛⲁ ϥ ⲛ̅ ϩⲉⲛ ⲕⲗⲟⲙ · ⲙⲛ̅ ϩⲉⲛ ⲧⲁⲓⲟ ⲉ ⲛⲁϣⲱ ⲟⲩ · ⲁ ϥ ϩⲕⲟ ⲕⲁⲧⲁ ⲫⲩⲥⲓⲛ · ⲁⲗⲗⲁ ⲁ ϥ ϩⲩⲡⲟ ⲙⲉⲓⲛⲉ · ⲁ ϥ ⲉⲡⲉⲓⲑⲩⲙⲉⲓ ⲁⲗⲗⲁ · ⲁ ϥ ϣⲱⲡⲉ ⲛ̅ ϣⲁⲩ · ⲡ ϩⲓⲛⲏⲃ ϩⲟⲣϣ̅ ⲉϫⲱ ϥ · ⲁⲗⲗⲁ ⲁ ϥ ⲁⲅⲱⲛⲓⲍⲉ ⲉ ⲧ ⲟⲩϣⲏ ⲛ̅ ⲣⲟⲉⲓⲥ · ⲉ ϥ ϫⲛⲁⲁⲩ ⲉ ⲯⲁⲗⲗⲉⲓ · Ⲁⲗⲗⲁ ϣⲁ ϥ ⲟⲩⲱⲛ ⲛ̅ ⲣⲱ ϥ ⲛ ϥ̅ ⲥⲙⲟⲩ ⲉ ⲡ ⲛⲟⲩⲧⲉ ϩⲛ̅ ⲟⲩ ⲙⲛ̅ⲧ̅ ϫⲱⲱⲣⲉ ϣⲁ ⲩ ϯ ⲕⲗⲟⲙ ϭⲉ ⲉϫⲙ̅ ⲡⲁⲓ ⲛ̅ ϯ ⲙⲓⲛⲉ ⲛ̅ ⲥⲉ ϯ ⲧⲁⲓⲟ ⲛⲁ ϥ · ⲛⲉ ⲕⲗⲟⲙ ⲙⲉⲛ ϫⲉ ⲁ ϥ ⲁⲅⲱⲛⲓⲍⲉ ⲁ ϥ ϫⲣⲟ ⲧⲉ ⲫⲩⲥⲓⲥ · Ⲛ̅ ⲧⲁⲓⲟ ⲇⲉ ϫⲉ ⲁ ϥ ϫⲡⲟ ⲛⲁ ϥ ⲛ̅ ⲛ̅ ⲁⲣⲉⲧⲏ ⲉⲧ ⲛⲁⲛⲱ ⲟⲩ · ⲙⲁⲣ ⲛ̅ ϯ ⲉⲟⲟⲩ ϭⲉ ⲧⲉⲛⲟⲩ ⲛ̅ ⲧ ⲙⲛ̅ⲧ̅ ⲙⲁⲓ ⲣⲱⲙⲉ ⲙ̅ ⲡ ⲛⲟⲩⲧⲉ ⲁⲩⲱ ⲙⲁⲣ ⲛ̅ ⲥⲙⲟⲩ ⲉⲣⲟ ϥ · ⲛ̅ ⲧⲛ̅ ⲟⲩⲱⲛϩ̅ ⲉⲃⲟⲗ ⲛ̅ ⲧⲉϥ ⲙⲛ̅ⲧ̅ ⲁⲅⲁ ⲑⲟⲥ · ⲙⲁⲣ ⲛ̅ ⲡⲁϩⲧ ⲛ̅ ⲛ̅ ⲧⲛ̅ ⲟⲩⲱϣⲧ̅ ⲛ̅ ⲧϥ̅ ⲙⲛ̅ⲧ̅ ϣⲁⲛ ϩⲧⲏ ϥ · ⲛⲓⲙ ⲅⲁⲣ ⲛ̅ ⲉⲓⲱⲧ ⲡ ⲉⲧ ⲛⲁ ϣⲛ̅ ϩⲧⲏ ϥ ⲛ̅ ϯ ϩⲉ · ⲏ̅ ⲁϣ ⲛ̅ ⲉⲓⲱⲧ ⲡ ⲉⲧ ⲙⲉ ⲛ̅ ⲛϥ̅ ϣⲏⲣⲉ ⲛ̅ ⲑ ⲉ ⲉⲧⲉⲣⲉ ⲡ ϫⲥ̅ ⲙⲉ ⲙ̅ ⲙⲟ ⲛ ⲁⲛⲟⲛ ⲛϥ̅ ϩⲙ̅ϩⲁⲗ ⲁ ϥ ⲭⲁⲣⲓⲍⲉ ⲛⲁ ⲛ · ⲛ̅ ϩⲉⲛ ⲛⲟϭ ⲛ̅ ⲇⲱⲣⲉⲁ · ⲉ ϥ ⲟⲓⲕⲟⲛⲟⲙⲉⲓ ⲙ̅ⲙⲟ ⲛ ϩⲛ̅ ⲟⲩ ⲙⲛ̅ⲧ̅ ⲛⲟϭ · ⲉ ϥ ⲕⲱ ⲛⲁ ⲛ ⲉⲃⲟⲗ ϩⲛ̅ ⲟⲩ ⲙⲛ̅ⲧ̅ ⲛⲁ ⲏⲧ · ⲉ ϥ ⲑⲉⲣⲁ ⲡⲉⲩⲉ ⲛ̅ ⲛ̅ ⲥⲁϣ ⲛ̅ ⲧⲉ ⲯⲩⲭⲏ ϩⲛ̅ ⲟⲩ ⲙⲛ̅ⲧ̅ ϣⲁⲛ ϩⲧⲏ ϥ · ⲁⲗⲗⲁ ⲁⲛⲟⲛ ϩⲉⲛ ⲁⲧ ϩⲙⲟⲧ ⲧⲛ̅ ⲛⲁ ⲁⲑⲉⲧⲉⲓ ⲙ̅ⲙⲟ ϥ ⁛— Ϥ ϩⲟⲣϣ̅ ⲛ̅ ϩⲏⲧ ⲉϫⲱ ⲛ ⲛ ϥ̅ ⲕⲱ ⲙ̅ⲙⲟ ⲛ ⲁⲛ ⲛ̅ⲥⲱ ϥ · ϥ ⲟⲩⲱϣ ⲅⲁⲣ ⲉ ⲧⲣⲉ · ⲟⲩⲟⲛ ⲛⲓⲙ · ⲟⲩϫⲁⲓ ⲛ̅ ⲥⲉ ⲗⲟ ϩⲙ̅ ⲡ ⲛⲟⲃⲉ ⲛ̅ ⲥⲉ ⲗⲟ ϩⲙ̅ ⲡ ⲛⲟⲃⲉ ϫⲉ ⲉⲩⲉ ⲕⲗⲏⲣⲟⲛⲟ ⲙⲉⲓ̅ ⲛ̅ ⲧϥ̅ ⲙⲛ̅ⲧ̅ ⲉⲣⲟ · ⲛⲉⲛ ϣⲱⲛⲉ ⲅⲁⲣ ⲧⲏⲣ ⲟⲩ ⲉⲧ ⲙⲟⲕϩ̅ ⲁⲩⲱ ⲉⲧ ϩⲟⲣϣ̅ ⲁ ϥ ⲣ̅ ⲡⲁϩⲣⲉ ⲉⲣⲟ ⲟⲩ ϩⲛ̅ ⲧϥ̅ ⲙⲛ̅ⲧ̅ ⲁⲅⲁⲑⲟⲥ · ⲡ ⲣⲉϥ ϫⲛⲁⲁⲩ ⲙⲉⲛ ⲉ ϥ ⲉⲓⲣⲉ ⲙ̅ⲙⲟ ϥ ⲛ̅ ⲥⲡⲟⲩⲇⲁⲓⲟⲥ · ⲉ ϥ ⲧⲟⲩⲛⲟⲥ ⲙ̅ⲙⲟ ϥ ⲉ ϩⲟⲓⲛⲉ ⲛ̅ ϩⲩⲙ ⲛⲟⲥ ⲙⲛ̅ ⲛⲉ ⲯⲁⲗⲙⲟⲥ · ⲡ ⲁⲧ ⲣ̅ ⲛⲟⲃⲉ ϣⲁ ϥ ⲧⲟⲃⲥ ϥ̅ ⲉ ⲧⲣ ϥ̅ ⲙⲉⲧⲁⲛⲟⲓ ⲛ ϥ̅ ⲕⲱ ⲛⲁ ϥ ⲉⲃⲟⲗ ⲛ ϥ̅ ϯ ⲟⲩⲣⲟⲧ ⲛ̅ ϩⲏⲧ ⲛⲁ ϥ ⲉϩⲟⲩⲛ ⲉ ⲧ ⲁⲣⲉⲧⲏ ϩⲛ̅ ⲟⲩ ⲣⲓⲙⲉ ⲙⲛ̅ ⲟⲩ ⲑⲃ̅ⲃⲓⲟ · ⲡ ϭⲱⲃ ϣⲁ ϥ ⲥⲱⲧⲙ̅ ⲉⲣⲟ ϥ ϩⲛ̅ ⲟⲩ ϭⲉⲡⲏ ϫⲉ ⲛ̅ⲛ ϥ̅ ⲣ̅ ⲕⲟⲩⲓ ⲛ̅ ϩⲏⲧ ⲙⲛ̅ ⲛ ⲉⲧ ϩⲩⲡⲟⲙⲉⲓⲛⲉ ϣⲁ ϥ ⲭⲁⲣⲓⲍⲉ ⲛⲁ ⲩ ⲛ̅ ⲧ ⲇⲱⲣⲉⲁ ⲙ̅ ⲡⲉ ⲡⲛⲁ̅ · ϣⲁ ϥ ϯ ⲧⲁⲓⲟ ⲛⲁ ⲩ ⲧⲏⲣ ⲟⲩ ϩⲁ ⲡ ⲃⲉⲉⲕⲉ ⲙ̅ ⲡⲉⲩ ϩⲓⲥⲉ · ⲟⲩⲛ̅ ϭⲟⲙ ⲙⲉⲛ ⲙ̅ⲙⲟ ϥ ⲉ ⲥⲟⲕ ⲛ̅ ⲉⲣⲟ ϥ ⲛ̅ ϫⲛⲁϩ ⲁⲗⲗⲁ ⲛ ϥ̅ ⲟⲩⲱϣ · ⲁⲛ ⲉ ⲧⲣⲉ ⲧⲛ̅ ⲡⲣⲟϩⲁⲓⲣⲉⲥⲓⲥ ϣⲱⲡⲉ ⲛ̅ ⲁⲧ ⲕⲁⲣⲡⲟⲥ · ⲱ̅ ⲡⲉⲓ ⲛⲟⲩⲧⲉ ⲛ̅ ⲁⲅⲁⲑⲟⲥ · ⲱ̅ ⲡⲉⲓ ⲛⲟⲩⲧⲉ ⲙ̅ ⲙⲁⲓ ⲣⲱⲙⲉ · ⲱ̅ ⲡⲉⲓ ⲛⲟⲩⲧⲉ ⲛ̅ ⲁⲧ ϣⲁϫⲉ ⲉⲣⲟ ϥ · Ⲁⲩⲱ ⲁⲛⲟⲛ ⲧⲛ̅ ⲕⲁⲧⲁⲫⲣⲟⲛⲉⲓ · ⲁⲩⲱ ⲧⲛ̅ ⲁⲙⲉⲗⲉⲓ · ⲉ ϣⲓⲛⲉ ⲛ̅ⲥⲱ ϥ ⲉ ⲡⲉⲛ ϫⲥ̅ ⲡⲉ ⲛ̅ⲧⲟϥ ⲡⲉ ⲛⲧ ⲁ ϥ ⲧⲁⲙⲓⲟ ⲛ ⲉ ⲁ ϥ ⲙⲉⲣⲓⲧ ⲛ̅ ⲁ ϥ ⲧⲁⲁ ϥ ϩⲁⲣⲟ ⲛ · ⲁⲩⲱ ⲧⲛ̅ ϫⲛⲁⲁⲩ ⲉ ⲉ̅ⲡⲉⲓⲕⲁⲗⲉⲓ ⲙ̅ⲙⲟ ϥ · ⲁ ϥ ⲥⲟⲧ ⲛ̅ ⲁ ϥ ϯ ⲧⲟⲟⲧ ⲛ̅ ⲁ ϥ ⲣ̅ ⲟⲩⲟⲉⲓⲛ ⲉ ⲛ ⲃⲁⲗ ⲙ̅ ⲡⲉⲛ ⲛⲟⲩⲥ ⲁ ϥ ϯ ⲡ ⲥⲟⲟⲩⲛ ⲉ ⲡⲉⲛ ϩⲏⲧ · ⲁ ϥ ⲧⲣ ⲛ̅ ϫⲓ ϯⲡⲉ ⲙ̅ ⲡⲉ ϩⲗⲟϭ ⲛ̅ ⲧϥ̅ ⲁⲅⲁⲡⲏ ⲉⲧ ⲛⲟⲧⲙ̅ ⲛ̅ ⲟⲩⲟⲉⲓϣ ⲛⲓⲙ · ⲛⲁⲓⲁⲧ ϥ̅ ϭⲉ ⲙ̅ ⲡ ⲉⲧ ⲛⲁ ⲙⲟⲩϩ ⲉⲃⲟⲗ ϩⲛ̅ ⲧϥ̅ ⲁⲅⲁⲡⲏ ϫⲉ ⲙⲉⲣⲉ ⲕⲉ ⲟⲩⲱϣ ⲛ̅ ϩⲏⲧ ⲣ̅ ϫⲟⲉⲓⲥ ⲉϫⲱ ϥ Ⲥⲱⲧⲙ̅ ϭⲉ ⲛⲁ ⲥⲛⲏⲩ ⲛⲁ ⲙⲉⲣⲁⲁⲧⲉ · ⲛⲓⲙ ⲛ̅ ⲥⲁⲃⲉ ⲡ ⲉⲧ ⲉ ⲛ ϥ̅ ⲛⲁ ⲙⲉⲣⲉ ⲡⲉⲓ ϫⲥ̅ ⲁⲛ ⲛ̅ ϯ ⲙⲉⲓⲛⲉ · ⲛⲓⲙ ⲡ ⲉⲧⲉ ⲛ ϥ̅ ⲛⲁ ⲟⲩⲱϣⲧ̅ ⲁⲛ ⲛ ϥ̅ ⲉⲝⲟⲙⲟⲗⲟⲅⲉⲓ ⲛⲁ ϥ · ϯ ⲥⲟⲡⲥⲡ̅ ⲁⲩⲱ ϯ ⲡⲁⲣⲁⲕⲁⲗⲉⲓ ⲙ̅ⲙⲱ ⲧⲛ̅ ⲉ ⲧⲙ̅ ⲧⲣⲉ ⲧⲛ̅ ⲁⲙⲉⲗⲉⲓ ⲉ ⲥⲙⲟⲩ ⲉ ⲡⲉⲓ ϫⲥ̅ ⲛ̅ ⲣⲙ̅ ⲣⲁϣ · ⲛ̅ϣⲁ ⲛ ⲁⲙⲉⲗⲉⲓ ϭⲉ ⲱ̅ ⲙ̅ ⲙⲁⲓ ⲛⲟⲩⲧⲉ · ⲁϣ ⲧⲉ ⲧⲛ̅ ⲁⲡⲟⲗⲟⲅⲓⲁ ϩⲙ̅ ⲡⲉ ϩⲟⲟⲩ ⲙ̅ ⲡ ϩⲁⲡ ⲏ̅ ⲛ̅ⲛ ⲁ ϫⲟⲟ ⲥ ϫⲉ ⲟⲩ · ⲛ̅ⲛ ⲁ ϫⲟⲟ ⲥ ϫⲉ ⲙ̅ⲡⲉ ⲛ ⲥⲱⲧⲙ̅ ⲏ̅ ⲙ̅ⲡⲉ ⲛ ⲉⲓⲙⲉ · ⲏ̅ ϫⲉ ⲙ̅ⲡ ⲟⲩ ⲧⲁⲙⲟ ⲛ · ⲟⲩⲟⲓ ⲟⲩⲟⲓ ⲛⲉ ⲕⲃⲁ ⲟⲩⲟ̅ⲟⲗⲉ ⲉϫⲱ ⲛ · ⲡⲉϫⲁ ϥ ϫⲉ ϩⲉⲛ ϩⲣⲟⲟⲩ ⲁ ⲩ ⲥⲱⲧⲙ̅ ⲉⲣⲟ ⲟⲩ ϩⲙ̅ ⲡ ⲉⲓⲁ ⲙ̅ ⲡ ϩⲁⲡ · ⲁϣ ϭⲉ ⲛⲉ ⲛⲉ ϩⲣⲟⲟⲩ ⲱ̅ ⲛⲁ ⲥⲛⲏⲩ ⲛ̅ⲥⲁ ⲡ ⲣⲓⲙⲉ ⲙⲛ̅ ⲡ ϭⲁϩϭϩ̅ ⲛ̅ ⲟⲃϩⲉ · ⲁϣ ⲡⲉ ⲡ ϩⲱⲃ ⲉⲧⲉ ⲙ̅ⲡⲉ ϥ ⲁⲁ ϥ ⲛⲁ ⲛ ⲛ̅ϭⲓ ⲡⲉⲛ ϫⲥ̅ ⲡ ⲉⲧ ϣⲟⲟⲡ ϩⲛ̅ ⲕⲟⲩⲱ̅ⲛ ϥ̅ ⲙ̅ ⲡⲉϥ ⲉⲓⲱⲧ · Ⲡ ⲉⲧ ϩⲙ̅ ⲡ ϫⲓⲥⲉ ⲛ̅ ⲁⲧ ϣⲁϫⲉ ⲉⲣⲟ ϥ · ⲙⲏ ⲙ̅ⲡ ϥ̅ ⲑⲃ̅ⲃⲓⲟ ϥ ⲛ ϥ̅ ⲉⲓ ⲉ ⲡ ⲉⲥⲏⲧ ϣⲁⲣⲟ ⲛ · ⲡⲉⲓ ⲁⲧ ⲛⲁⲩ ⲉⲣⲟ ϥ ⲙⲏ ⲙ̅ⲡ ⲟⲩ ⲛⲁⲩ ⲉⲣⲟ ϥ ⲉⲧⲃⲏⲏⲧ ⲛ̅ · Ⲡ ⲗⲟⲅⲟⲥ ⲛ̅ ⲁⲧ ⲙⲟⲩ ⲁ ϥ ϫⲓ ⲥⲁⲣⲝ̅ ⲁ ϥ ϫⲓ ϯⲡⲉ ⲙ̅ ⲡ ⲙⲟⲩ ϩⲁⲣⲟ ⲛ · ⲡ ⲉⲧ ϯ ⲧⲁⲓⲟ ⲛ̅ ⲟⲩⲟⲛ ⲛⲓⲙ ⲙⲏ ⲙ̅ⲡ ⲟⲩ ⲥⲟϣϥ̅ · ⲙⲏ ⲙ̅ⲡ ⲟⲩ ϯ ⲁⲁⲥ ⲉϩⲟⲩⲛ ϩⲙ̅ ⲡⲉϥ ϩⲟ · ⲉⲧⲃⲏⲏⲧ ⲛ̅ ϫⲉ ⲉϥⲉ ⲁⲁ ⲩ ⲛ̅ ⲣⲙ̅ ϩⲉ · ⲱ̅ ⲧⲉⲓ ϣⲡⲏⲣⲉ ⲉⲧ ⲙⲉϩ ⲛ̅ ϩⲟⲧⲉ · ⲟⲩ ϭⲓϫ ⲛ̅ ⲟⲙⲉ ⲟⲩ ϭⲓϫ ⲛ̅ ⲕⲁϩ ϩⲓ ⲕⲣ̅ⲙⲉⲥ ⲉ ⲁ ⲩ ⲡⲗⲁⲥⲥⲉ ⲙ̅ ⲙⲟ ⲥ ⲉⲃⲟⲗ ϩⲙ̅ ⲡ ⲕⲁϩ · ⲁ ⲥ ⲧⲟⲗⲙⲁ ⲁ ⲥ ϯ ⲁⲁⲥ ⲉϩⲟⲩⲛ ϩⲙ̅ ⲡ ϩⲟ ⲙ̅ ⲡ ⲭⲥ̅ ⲡⲉ ⲛⲧ ⲁ ϥ ⲡⲗⲁⲥⲥⲉ ⲛ̅ ⲧ ⲡⲉ ⲙⲛ̅ ⲡ ⲕⲁϩ · ⲁⲩⲱ ⲁ ϥ ϥⲓ ⲉⲣⲟ ϥ ϩⲛ̅ ⲟⲩ ⲑⲃ̅ⲃⲓⲟ · ⲁⲛⲟⲛ ϩⲱⲱ ⲛ ⲛⲉⲓ ⲧⲁⲗⲁⲓⲡⲱⲣⲟⲥ ⲛ̅ ⲉⲃⲓⲏⲛ · ⲉ ⲁⲛⲟⲛ · ⲟⲩ ⲕⲁϩ ⲙⲛ̅ ⲟⲩ ⲕⲣ̅ⲙⲥ̅ ⲙⲛ̅ ⲉϣ ϥⲓ ⲉⲣⲟ ⲛ · ϣⲁ ⲡ ϣⲁϫⲉ ⲛ̅ ⲛⲉⲛ ⲉⲣⲉⲩ · ⲡⲉⲓ ⲁⲧ ⲙⲟⲩ ⲙⲏ ⲙ̅ⲡⲉ ϥ ϫⲓ ϯⲡⲉ ⲙ̅ ⲡ ⲙⲟⲩ · ⲛ̅ ⲥⲉ ⲧⲟⲙⲥ ϥ̅ ⲉⲧⲃⲏⲏⲧ ⲛ̅ · ϫⲉⲕⲁⲥ ⲉϥⲉ ⲧⲟⲩⲛⲟⲥ ⲛ̅ · ⲙⲏ ⲙ̅ⲡ ϥ̅ ⲃⲱⲗ ⲉⲃⲟⲗ ⲛ̅ ⲛⲉ ⲥⲛⲁⲩϩ · ⲙ̅ ⲡ ϫⲁϫⲉ · ⲉ ⲁ ϥ ⲙⲟⲣ ϥ̅ ⲁ ϥ ⲧⲁⲁ ϥ ⲉⲧⲟⲟⲧ ⲛ̅ ⲉ ⲧⲣ ·ⲛ̅ ⲥⲱⲃⲉ ⲙ̅ⲙⲟ ϥ · ⲉ ⲁ ϥ ϯ ⲛⲁ ⲛ ⲛ̅ ⲧ ⲉⲝⲟⲩⲥⲓⲁ · ⲉ ⲧⲣ ⲛ̅ ϩⲱⲙ ⲉϫⲱ ϥ · ⲛ̅ⲧ ⲁ ⲛ ⲱϣ ⲉϩⲣⲁⲓ ⲉⲣⲟ ϥ · ⲛ̅ ⲁϣ ⲛ̅ ϩⲟⲟⲩ ⲙ̅ ⲡⲉϥ ⲥⲱⲧⲙ̅ ⲉ ⲣⲟ ⲛ · ⲕⲁⲛ ⲛ̅ϣⲁⲛ ⲱ̅ⲥⲕ̅ ⲛ̅ ⲟⲩ ⲕⲟⲩⲓ ⲉ ϥ ⲟⲩⲱϣ ⲉ ⲧⲣⲉ ⲡⲉⲛ ⲃⲉⲉⲕⲉ ⲁϣⲁⲓ · ⲥⲱⲧⲙ̅ ⲱ̅ ⲡ ⲥⲟⲛ ⲙ̅ ⲙⲉⲣⲓⲧ ⲉ ⲓ ϣⲁϫⲉ ⲉⲣⲟ ⲕ · ⲱ̅ ⲡ ⲙⲟⲛⲟⲭⲟⲥ · ⲁϫⲓ ⲥ ⲉⲣⲟ ⲓ ϫⲉ ⲛ̅ⲧ ⲁ ⲕ ⲁⲡⲟⲧⲁⲥⲥⲉ ⲙ̅ ⲡ ⲕⲟⲥⲙⲟⲥ ⲉⲧⲃⲉ ⲟⲩ · ⲉϣϫⲉ ⲕ ⲛⲁ ϣⲓⲛⲉ ⲟⲛ ⲛ̅ⲥⲁ ⲧ ⲙⲟⲧⲛ ⲥ̅ ⲙ̅ ⲡ ⲕⲟⲥⲙⲟⲥ · ⲛ ⲅ̅ ⲛⲁ ⲟⲩⲱϣⲃ̅ ⲛⲁ ⲓ ⲁⲛ ⲏ ⲛ ⲅ̅ ⲛⲁ ⲛⲏⲫⲉ ⲙ̅ⲙⲟ ⲕ ⲁⲛ · ⲛ ⲅ̅ ⲥⲟⲟⲩⲛ ⲁⲛ ϫⲉ ⲛ̅ⲧ ⲁ ⲩ ⲧⲁϩⲙⲉ ⲕ ⲉ ϩⲉⲛ ⲑⲗⲓⲯⲓⲥ ⲙⲛ̅ ϩⲉⲛ ⲙⲟⲕϩⲥ̅ ⲙⲛ̅ ⲟⲩ ϩⲕⲟ ⲙⲛ̅ ⲟⲩ ⲉⲓⲃⲉ · ⲟⲩ ϫⲁϥ ⲙⲛ̅ ⲟⲩ ⲕⲱⲕ ⲁϩⲏⲩ · ⲛ̅ⲧ ⲁ ⲩ ⲧⲁϩⲙ ⲕ̅ ⲱ̅ ⲡ ⲙⲉⲣⲓⲧ ⲉ ϩⲉⲛ ϣⲗⲏⲗ · ⲙⲛ̅ ϩⲉⲛ ⲟⲩϣⲏ ⲛ̅ ⲣⲟⲉⲓⲥ · ⲙⲛ̅ ϩⲉⲛ ⲣⲓⲙⲉ · ⲙⲛ̅ ϩⲉⲛ ⲁϣ ⲁ ϩⲟⲙ · ⲁⲩⲱ ⲛ̅ⲧⲟⲕ ⲱ̅ ⲡ ⲥⲟⲛ ⲕ ⲙⲟⲟϣⲉ ϩⲛ̅ ⲟⲩ ϫⲓ̅ ϩⲣⲁ ϥ ⲙⲛ̅ ⲟⲩ ⲥⲡⲁⲧⲁⲗⲁⲗⲓⲁ · ⲙⲛ̅ ⲟⲩ ⲥⲱⲃⲉ · ⲛ ⲅ̅ ϯ ⲥⲟ ⲁⲛ ⲉ ⲧⲕ̅ ⲧⲁⲡⲣⲟ · ⲙⲛ̅ ⲛⲉⲕ ⲃⲁⲗ ⲛ ⲅ̅ ⲣⲟⲉⲓⲥ ⲁⲛ ⲉ ⲡⲕ̅ ϩⲏⲧ · Ⲁⲣⲓ ⲡ ⲙⲉⲉⲩⲉ ϭⲉ ϫⲉ ⲛ̅ⲧ ⲁ ⲩ ⲧⲁϩⲙⲉ ⲕ ⲉ ⲩ ⲕⲗⲏⲣⲟⲛⲟⲙⲓⲁ · ⲛ̅ⲧⲉ ⲧ ⲧⲡⲉ ⲁⲩⲱ ⲛ̅ⲧⲟⲕ ⲕ ⲗⲟⲃⲉ ϩⲛ̅ ⲟⲩ ⲡⲱⲥϣ̅ · ⲉ ⲕ ⲙⲉⲉⲩⲉ ⲉ ⲛⲁ ⲡ ⲕⲁϩ · ⲉ ⲕ ⲛⲁ ϫⲟⲟ ⲥ · ϫⲉ ⲟⲩ ϩⲙ̅ ⲡⲉ ϩⲟⲟⲩ ⲙ̅ ⲡ ϩⲁⲡ ⲙⲏ ⲛ ϥ̅ ⲛⲁ ϫⲟⲟ ⲥ ⲛⲁ ⲕ ⲁⲛ ⲛ̅ϭⲓ ⲡⲉ ⲕⲣⲓⲧⲏⲥ ⲙ̅ ⲙⲉ · ϫⲉ ⲙⲏ ⲙ̅ⲡ ⲉⲓ ϣⲡ̅ ϩⲓⲥⲉ ⲉⲧⲃⲏⲏⲧ ⲕ̅ · ⲁ ⲓ ϩⲕⲟ ⲛ̅ ⲧⲕ̅ ⲗⲟⲓ̅ϭⲉ · ⲁ ⲓ ⲉⲓ̈ⲃⲉ ⲁ ⲩ ⲧⲥⲟ ⲓ ⲛ̅ ⲟⲩ ϩⲙϫ̅ · ⲁ ⲓ ⲕⲱⲕ ⲁϩⲏⲩ ϩⲓ ⲡⲉ ⲥ⳨ⲟ̅ⲥ̅ · ⲁ ⲓ ϯ ⲛ̅ ⲧⲁ ⲯⲩⲭⲏ ϩⲁⲣⲟ ⲕ ⲙⲏ̅ ⲛ̅ ⲛⲉⲓ ϣⲁϫⲉ ⲥⲏϩ ⲛⲁ ⲕ ⲁⲛ ⲱ̅ ⲡ ⲥⲟⲛ · ⲏ ⲛ ⲅ̅ ⲥⲟⲟⲩⲛ ⲁⲛ ϫⲉ ⲡ ⲥⲱⲛⲧ̅ ⲧⲏⲣ ϥ̅ ⲥⲉ ⲛⲁ ⲧⲁϩⲟ ϥ ⲉⲣⲁⲧ ϥ̅ ⲉ ⲡ ⲃⲏⲙⲁ · ⲙ̅ ⲡⲉ ⲭⲥ̅ ⲛ̅ ⲥⲉ ϯ ϩⲁⲡ ⲉ ⲣⲟ ⲟⲩ ⲧⲏⲣ ⲟⲩ · ⲉⲧⲃⲉ ϩⲱⲃ · ⲛⲓⲙ ⲉ ⲁ ⲩ ⲟⲃϣ ⲟⲩ ⲉⲣⲟ ⲟⲩ · ⲉⲧⲃⲉ ⲟⲩ ⲁⲅⲁⲑⲟⲛ ⲏ ⲟⲩ ⲡⲟⲛⲏⲣⲟⲛ · ⲥⲉ ⲛⲁ ϫⲡⲓⲟ ⲛ ϩⲛ̅ ⲧ ⲙⲏⲏⲧⲉ ⲛ̅ ϩⲉⲛ ϣⲟ ⲛ̅ ϣⲟ · ⲙⲛ̅ ϩⲉⲛ ⲧⲃⲁ ⲛ̅ ⲧⲃⲁ ⲛ̅ ⲁⲅ ⲅⲉⲗⲟⲥ ϩⲓ ⲁⲣⲭⲏⲁⲅⲅⲉⲗⲟⲥ ⲙⲛ̅ ⲛ ⲉⲧ ⲟⲩⲁⲁⲃ ⲧⲏⲣ ⲟⲩ ⲉ ⲩ ⲁϩⲉ ⲣⲁⲧ ⲟⲩ ⲙ̅ ⲡⲉϥ ⲕⲱⲧⲉ ⲙⲏ ⲉ ⲕ ⲛⲁ ϣ ϫⲓ ϭⲟⲗ ⲙ̅ ⲡ ⲛⲁⲩ ⲉⲧ ⲙ̅ⲙⲁⲩ · ϭⲱϣⲧ̅ ϭⲉ ⲱ ⲡ ⲙⲟⲛⲟⲭⲟⲥ ⲙ̅ⲡⲣⲧⲣⲉ ⲡⲉⲕ ϩⲁⲡ ϣⲱⲡⲉ ⲉ ϥ ⲕⲏⲃ ⲉⲣⲟ ⲕ ⲛ ⲅ̅ ⲁⲥⲭⲩ ⲙⲟⲛⲏ ⲉⲧⲃⲉ ⲛⲉⲕ ⲡⲣⲁⲝⲓⲥ ⲉⲑ ⲟⲟⲩ ⲁⲗⲗⲁ ϯ ⲡⲁⲣⲁ ⲕⲁⲗⲉⲓ ⲙ̅ⲙⲟ ⲕ ⲧⲱⲟⲩⲛ ⲉⲃⲟⲗ ϩⲁ ⲡ ϩⲓⲛⲏⲃ ⲛ̅ ⲅ̅ ⲕⲱ ⲛ̅ⲥⲱ ⲕ ⲛ̅ⲛⲉ ⲕ ⲟⲃϣ ⲥ̅ ⲛ̅ ⲅ̅ ⲥⲃ̅ⲧⲱⲧ ⲕ̅ ϩⲁ ⲑ ⲏ ⲙ̅ ⲡ ϩⲁⲡ ⲙ̅ ⲡ ⲛⲟⲩⲧⲉ · ⲉⲓⲙⲉ ϫⲉ ⲁ ϥ ϩⲱⲛ ⲉϩⲟⲩⲛ ⲁ ⲡⲉ ϩⲟⲟⲩ ⲣⲓⲕⲉ ⲁ ⲥ ϩⲱⲛ ⲉϩⲟⲩⲛ ⲛ̅ϭⲓ ⲧ ⲉⲩⲛⲟⲩ · Ⲉⲓⲙⲉ ⲛⲁ ⲕ ⲛ̅ ⲅ̅ ⲛⲁⲩ ϫⲉ ⲛⲉⲛ ⲥⲛⲏⲩ ϣⲟⲟⲡ ⲛⲙ̅ⲙⲁ ⲛ ⲛ̅ ⲥⲁϥ · ⲙ̅ ⲡ ⲟⲟⲩ ⲥⲉ ϣⲟⲟⲡ ⲁⲛ · Ⲁ ⲡⲉⲩ ϫⲥ̅ ⲅⲁⲣ ϣⲓⲛⲉ ⲛ̅ⲥⲱ ⲟⲩ ⲁ ⲩ ⲃⲱⲕ · ϭⲱϣⲧ̅ ⲛ̅ ⲥⲁϥ ⲙⲛ̅ ⲡⲟⲟⲩ ϫⲉ ⲁ ϥ ⲡⲁⲣⲁⲅⲉ ⲛ̅ ⲑ ⲉ ⲛ̅ ⲟⲩ ϩⲣⲏⲣⲉ ⲛ̅ ⲭⲁⲣⲧⲟⲥ ⲏ ⲛ̅ ⲑ ⲉ ⲛ̅ ⲟⲩ ⲣϥ̅ ⲡⲱⲧ ⲉ ϥ ⲁⲥⲱⲟⲩ · ⲧⲁⲓ ⲧⲉ ⲑ ⲉ ⲉⲧⲉⲣⲉ ⲛⲉⲛ ϩⲟⲟⲩ ⲛⲁ ⲟⲩⲉⲓⲛⲉ ⲙ̅ⲡ ⲛ̅ ⲉⲓⲙⲉ · ⲛⲁⲓⲁⲧ ϥ̅ ⲙ̅ ⲡ ⲉⲧ ⲛⲁ ⲥⲃ̅ⲧⲱⲧ ϥ̅ · ϫⲉ ⲉϥⲉ ϫⲓ ⲙ̅ ⲡ ⲱⲛϩ̅ ϣⲁ ⲉⲛⲉϩ ⁛— Ⲥⲱⲧⲙ̅ ⲉⲣⲟ ⲓ ⲱ̅ ⲡ ⲙⲉⲣⲓⲧ ϣⲁ ⲧ ⲛⲁⲩ ⲕ ⲁⲙⲉⲗⲉⲓ · ϣⲁ ⲧ ⲛⲁⲩ ⲕ ⲧⲁϩⲉ ϩⲛ̅ ⲛ̅ ⲣⲟⲟⲩϣ ⲛ̅ ⲑ ⲩⲗⲏ · ⲉⲣⲉ ⲡⲉⲓ ⲃⲓⲟⲥ ⲧⲛ̅ⲧⲱⲛ ⲉ ⲩ ⲙⲁ ⲛ̅ ϭⲟⲓⲗⲉ · ϯ ϩⲧⲏ ⲕ ⲧⲉⲛⲟⲩ ⲛ̅ ⲅ̅ ⲉⲓⲙⲉ ϫⲉ ⲟⲩ ⲡⲉ ⲛⲧ ⲁ ⲕ ϫⲟⲟⲩ ϥ ⲉ ⲧ ⲡⲉ ϩⲓ ⲑ ⲏ ⲙ̅ⲙⲟ ⲕ · ϯ ⲡⲁⲣⲁ ⲕⲁⲗⲉⲓ ⲙ̅ⲙⲟ ⲕ ⲙ̅ⲡⲣ̅ ⲃⲱⲕ ⲉ ⲕ ϣⲟⲩⲉⲓⲧ ⲁⲗⲗⲁ ϫⲟⲟⲩ ⲛ̅ ⲟⲩ ⲇⲱⲣⲟⲛ ϩⲓϩⲏ ⲙ̅ⲙⲟ ⲕ · ϫⲟⲟⲩ ⲛ̅ ⲟⲩ ϣⲗⲏⲗ ⲉ ϥ ⲙⲉϩ ⲛ̅ ⲣⲙ̅ⲉⲓⲏ ⁛— ϫⲟⲟⲩ ⲛ̅ ϩⲉⲛ ⲙⲛ̅ⲧ̅ ⲛⲁ ϩⲛ̅ ⲛ̅ ϩⲓⲥⲉ ⲛ̅ ⲛⲕ̅ ϭⲓϫ · ϫⲟⲟⲩ ⲛ̅ ϩⲉⲛ ⲟⲩϣⲏ ⲛ̅ ⲣⲟⲉⲓⲥ ϩⲛ̅ ϩⲉⲛ ⲯⲁⲗⲙⲟⲥ ⲙⲛ̅ ϩⲉⲛ ϩⲩⲙⲛⲟⲥ · Ϫⲟⲟⲩ ⲛ̅ ⲟⲩ ⲡⲓⲥϯⲥ ⲙⲛ̅ ⲟⲩ ⲙⲉ ⲉϩⲟⲩⲛ ⲉ ⲡ ⲛⲟⲩⲧⲉ ⲛ̅ⲧ ⲁ ϥ ⲙⲉⲣⲓⲧ ⲕ̅ · ⲉϣⲱⲡⲉ ⲁ ⲕ ϫⲟⲟⲩ ⲛⲁ ⲓ ⲛ ϯ ϩⲉ ϩⲁ ⲧⲕ̅ ϩⲏ ⲉⲓⲉ ⲧⲱⲕ ⲛ̅ϩⲏⲧ ϫⲉ ⲉ ⲕ ⲛⲁ ⲃⲱⲕ ⲉ ⲩ ⲙⲁ ⲛ̅ ⲙ̅ⲧⲟⲛ ϣⲁ ⲉⲛⲉϩ · Ⲉϣⲱⲡⲉ ϭⲉ ⲙ̅ⲡⲉ ⲕ ϫⲟⲟⲩ ⲗⲁⲁⲩ ϩⲓϩⲏ ⲙ̅ⲙⲟ ⲕ · ϩⲛ̅ ⲛ ⲉⲛⲧ ⲁ ⲓ ⲧⲁⲩⲟ ⲟⲩ · ⲕⲁⲛ ⲙ̅ⲡⲣ̅ ϯ ⲛⲟⲩϭⲥ̅ ⲙ̅ ⲡ ⲉⲧ ϩⲓⲧⲟⲩⲱ ⲕ · ⲙ̅ⲡⲣ̅ ϫⲓⲥⲉ ⲛ̅ ϩⲏⲧ ⲉϫⲱ ϥ · ⲁⲩⲱ ⲉⲧⲃⲉ ⲟⲩ Ⲉ ⲕ ϥⲓ ⲣⲟⲟⲩϣ ϩⲁ ⲟⲩ ϣⲧⲏⲛ ⲙⲛ̅ ⲟⲩ ⲣ̅ϣⲱⲛ ⲙⲛ̅ ⲟⲩ ⲧⲣⲟ ⲫⲏ ⲡⲁⲣⲁ ⲡ ϣⲓ · Ⲱ ⲡ ⲥⲟⲛ ⲉ ⲕ ⲱⲣⲕ̅ ⲉ ⲕ ϫⲓ ϭⲟⲗ ⲉ ⲕ ϫⲁϫⲱ ϩⲙ̅ ⲡⲉⲕ ϫⲓ ⲙⲛ̅ ⲡⲉⲕ ϯ · ⲙⲏ ⲡ ⲉⲧ ⲥⲁⲛϣ̅ ⲛ̅ ⲛ̅ ϩⲁⲗⲁⲁⲧⲉ ⲙⲛ̅ ⲛ̅ ⲧⲃ̅ⲛⲟⲟⲩⲉ ⲛ ϥ̅ ⲛⲁ ⲥⲁⲛⲟⲩϣ ⲕ̅ ⲁⲛ ⲛ̅ⲧⲟⲕ ϩⲛ̅ ⲧϥ̅ ⲡⲣⲟⲛⲟⲓⲁ ⲙⲛ̅ ⲡ ⲕⲁⲣⲡⲟⲥ ⲛ̅ ⲛⲉⲕ ϭⲓϫ · Ⲙ̅ⲡⲣ̅ ⲉⲓⲣⲉ ⲛ̅ ϯ ϩⲉ ⲱ̅ ⲡ ⲙⲟⲛⲟⲭⲟⲥ ⲁⲗⲗⲁ ϭⲱϣⲧ̅ ⲉⲃⲟⲗ ϫⲉ ⲉ ⲕ ⲛⲁ ϣⲱⲡⲉ ⲛ̅ ⲕⲗⲏⲣⲟⲛⲟⲙⲟⲥ ⲙ̅ ⲡ ⲛⲟⲩⲧⲉ · ⲁⲩⲱ ⲉ ⲕ ϥⲓ ⲣⲟⲟⲩϣ ϩⲁ ⲑⲩⲗⲉⲓ ⲙ̅ ⲡⲉⲓ ⲁⲓⲱⲛ ⁛— ⲕ ϫⲱ ⲙ̅ ⲙⲟ ⲥ ⲕⲁⲧⲁ ⲡⲉⲕ ⲥⲭⲏⲙⲁ ϫⲉ ⲁ ⲓ ⲙⲟⲩ ⲙ̅ ⲡ ⲕⲟⲥⲙⲟⲥ · ⲡⲁⲗⲓⲛ ⲟⲛ ⲕ ⲙⲉⲉⲩⲉ ⲉ ⲛⲁ ⲡ ⲕⲟⲥⲙⲟⲥ · ⲉⲧⲃⲉ ⲟⲩ ⲕ ⲁⲡⲁⲧⲁ ⲙ̅ⲙⲟ ⲕ ⲟⲩⲁⲁ ⲕ · ⲉⲧⲃⲉ ⲟⲩ ⲕ ⲣ̅ ϩⲁⲗ ⲙ̅ⲙⲟ ⲕ ⲙ̅ⲙⲓⲛⲙ̅ⲙⲟ ⲕ · ⲡ ⲕⲁⲓⲣⲟⲥ ⲛ̅ ⲧ ⲙⲉⲧⲁⲛⲟⲓⲁ ⲕⲏ ⲛⲁ ⲕ ⲉϩⲣⲁⲓ ⲕ ⲟ ⲛ̅ ⲁⲙⲉⲗⲏⲥ ⲕ ϭⲙ̅ ⲁⲣⲓⲕⲉ ⲉ ⲡ ⲛⲟⲙⲟⲑⲉⲧⲏⲥ · Ⲁⲛⲁⲩ ϭⲉ ⲱ̅ ⲡ ⲉⲃⲓⲏⲛ ϫⲉ ⲡ ⲙⲟⲩ ⲛⲁ ⲉⲓ ϩⲛ̅ ⲟⲩ ϣⲡ̅ ⲛ̅ ϣⲱⲡ · ⲁⲩⲱ ⲟⲩ ⲡ ⲉⲧ ⲕ̅ ⲛⲁ ϫⲟⲟ ϥ · ⲙⲏ ⲕ ⲛⲁ ϣ ϫⲟⲟ ⲥ ϫⲉ ⲕⲁⲁ ⲧ · ⲙ̅ⲡⲣ̅ ϥⲓ ⲧ ⲧⲉⲛⲟⲩ · ⲕⲁⲁ ⲧ ϣⲁⲛ ϯ ⲙⲉⲧⲁⲛⲟⲓ · ⲛⲏⲫⲉ ⲙ̅ⲙⲟ ⲕ ⲱ̅ ⲡ ⲉⲃⲓⲏⲛ ϫⲉ ⲧⲉ ⲩⲛⲟⲩ ⲉⲧ ⲙ̅ⲙⲁⲩ ⲛⲏⲩ ⲉϫⲱ ⲕ ⲛ̅ ⲑ ⲉ ⲟⲩ ⲡⲁϣ ⲁⲩⲱ ⲕ ⲛⲁ ⲣ̅ ϩⲧⲏ ⲕ ⲛ ⲅ̅ ϫⲟⲟ ⲥ ϫⲉ ⲱ ⲟⲩⲟⲓ ⲛⲁ ⲓ ϫⲉ ⲁ ⲛⲁ ϩⲟⲟⲩ ⲱ̅ϫⲛ̅ ⲙ̅ⲡ ⲉⲓ ⲉⲓⲙⲉ · ⲟⲩⲟⲓ ⲛⲁ ⲓ̈ ⲟⲩ ⲡⲉ ϯ ⲛⲁ ⲁⲁ ϥ ⲁ ⲡ ⲙⲟⲩ ⲕⲱⲧⲉ ⲉⲣⲟ ⲓ ⲙⲛ̅ ϩⲓⲏ ⲙ̅ ⲡⲱⲧ ⲉ ⲗⲁⲁⲩ ⲛ̅ ⲥⲁ ⁛— Ⲧⲉⲛⲟⲩ ϭⲉ ⲱ̅ ⲡⲁ ⲙⲉⲣⲓⲧ ⲛⲏⲫⲉ ⲛ ⲅ̅ ϯ ϩⲧⲏ ⲕ ⲉⲛⲉ ϯ ϫⲱ ⲙ̅ⲙⲟ ⲟⲩ · ⲥⲱⲧⲙ̅ ⲉ ⲡ ϫⲥ̅ ϫⲉ ⲉ ϥ ϫⲱ ⲙ̅ⲙⲟ ⲥ ϫⲉ ⲟⲩ · ⲡⲉϫⲁ ϥ ϫⲉ ϣⲁ ϩⲣⲁⲓ ⲉ ⲩ ϣⲁϫⲉ ⲛ̅ ⲟⲩⲱⲧ ⲛ̅ ⲁⲣⲅⲟⲛ · ⲡ ⲣⲱⲙⲉ ⲛⲁ ϯ ⲗⲟⲅⲟⲥ ϩⲁⲣⲟ ϥ ϩⲙ̅ ⲡⲉ ⲟⲟⲩ ⲙ̅ ⲡ ϩⲁⲡ ⲡⲁⲓ ⲣⲱϣⲉ ⲉⲣⲟ ⲛ ⲉ ⲧⲣ ϥ̅ ⲛ̅ ⲟⲩ ϩⲟⲧⲉ ⲉϫⲱ ⲛ ⲙⲛ̅ ⲟⲩ ⲥⲧⲱⲧ ⲉ ⲡⲉ ϩⲟⲟⲩ ⲙ̅ ⲡ ϩⲁⲡ ⲙ̅ ⲡⲉ ⲭⲥ̅ · Ⲁⲣⲁ ⲛⲓⲙ ⲡ ⲉⲧⲉ ⲛ ϥ̅ ⲛⲁ ⲡⲱϣⲥ̅ ⲁⲛ ϫⲉ ⲡ ϫⲥ̅ ⲙ̅ ⲡ ⲧⲏⲣ ϥ̅ · ⲡ ⲉⲧ ⲱϣ ⲉⲃⲟⲗ ⲛ ϥ̅ ϣⲟⲟⲡ ⲁⲛ ⲛ̅ϭⲓ ⲡ ⲉⲧ ⲥⲱⲧⲙ̅ ⲉⲣⲟ ϥ · ⲡⲉϫⲁ ϥ ϫⲉ ⲡ ⲙⲁ ⲛ̅ ϣⲉⲗⲉⲉⲧ ⲥⲃ̅ⲧⲱⲧ ⲛⲁ ⲙⲁⲥⲉ ⲙⲛ̅ ⲛ ⲉⲧ ⲥⲁⲛⲁϣⲧ̅ ⲥⲉ ϣⲁⲁⲧ ⲛ̅ ⲕⲁ ⲛⲓⲙ ⲥⲃ̅ⲧⲱⲧ Ⲁⲙⲏⲓⲧⲛ̅ ⲉ ⲧ ϣⲉⲗⲉⲉⲧ · ⲁⲙⲏⲓⲧⲛ̅ ⲉⲓⲥ ⲡ ⲣⲟ ⲟⲩⲱⲛ · ⲁⲙⲏⲓ ⲧⲛ̅ ⲙ̅ⲡⲣ̅ ϭⲱ ϩⲓⲃⲟⲗ ⲙ̅ⲙⲟⲛ · ⲉⲓϣⲁⲛ ϣⲧⲁⲙ · ⲙⲛ̅ ⲡ ⲉⲧ ⲛⲁ ⲟⲩⲱⲛ ⲛⲏ ⲧⲛ̅ · ⲡ ⲉⲧ ⲛⲁ ϭⲱ ϩⲓⲃⲟⲗ ⲙⲛ̅ ⲡ ⲉⲧ ⲛⲁ ϫⲓⲧ ϥ̅ ⲉϩⲟⲩⲛ ⁛ Ⲁⲩⲱ ⲙⲛ̅ⲛ̅ⲥⲁ ⲛⲉⲓ ⲧⲱϩⲙ̅ · ⲙⲛ̅ⲛ̅ⲥⲁ ⲛⲉⲓ ⲥⲟⲡⲥⲡ̅ ⲧⲏⲣ ⲟⲩ · ⲙⲛ̅ ⲗⲁⲁⲩ ⲥⲱⲧⲙ̅ ⲙⲛ̅ ⲗⲁⲁⲩ ⲉ ϥ ϭⲉⲡⲏ · ⲙⲛ̅ ⲗⲁⲁⲩ ⲉ ϥ ⲣ̅ ϩⲟⲧⲉ · ⲁⲗⲗⲁ ⲁ ⲩ ⲙⲣ̅ ⲡⲉⲛ ϩⲏⲧ ϩⲛ̅ ⲧ ⲁⲡⲁⲧⲏ ⲉⲧ ϣⲟⲩⲉⲓⲧ · ⲛ̅ ⲧⲛ̅ ⲟⲩⲱϣ ⲁⲛ Ⲉ ⲥⲱⲧⲙ̅ · ⲙⲁⲣ ⲛ̅ ⲛⲏⲫⲉ ⲙ̅ⲡⲣ̅ⲧⲣ ⲛ̅ ⲁⲙⲉⲗⲉⲓ ⲛ̅ ⲥⲉ ϥⲓⲧ ⲛ̅ ⲛ̅ ϣⲟⲩⲉⲓⲧ · ⲟⲩ ⲙⲁⲕⲁⲣⲓⲟⲥ ⲡⲉ ⲡ ⲣⲱⲙⲉ ⲛ̅ⲧ ⲁ ϥ ⲡⲱⲧ ϩⲛ̅ ⲟⲩ ⲟⲩⲣⲟⲧ ⲉ ⲁ ϥ ⲃⲱⲕ ϣⲁ ⲡ ϫⲥ̅ · ϫⲉ ϥ ⲛⲁ ⲡⲁⲣⲣⲏ ⲥⲓⲁⲍⲉ ⲙ̅ⲙⲟ ϥ ϩⲙ̅ ⲡ ⲙⲁ ⲛ̅ ϣⲉⲗⲉⲉⲧ ⲙ̅ ⲙⲉ · ⲱ̅ ⲟⲩⲟⲓ ⲙ̅ ⲡ ⲉⲛⲧ ⲁ ϥ ⲁⲙⲉⲗⲉⲓ · ⲧⲛ̅ ⲥⲟⲟⲩⲛ̅ ϫⲉ ϩⲁⲡⲥ̅ ⲉ ⲧⲣ ⲛ̅ ⲃⲱⲕ · ⲁⲩⲱ ⲧⲛ̅ ⲥⲟⲟⲩⲛ ϫⲉ ϥ ⲛⲏⲩ ϩⲛ̅ ⲟⲩ ϭⲟⲙ ⲙⲛ̅ ⲟⲩ ⲉⲟⲟⲩ · ⲉ ⲛⲁ ϣⲱ ϥ ⲛ ϥ̅ ϯ ⲕⲗⲟⲙ ⲉϫⲛ̅ ⲛ ⲉⲛⲧ ⲁ ⲩ ⲥⲱⲧⲙ̅ ⲛ̅ⲥⲱ ϥ ⲁ ⲩ ⲣ̅ ϩⲱⲃ ⲕⲁⲗⲱⲥ ⲛ ϥ̅ ⲉⲡⲉⲓⲧⲏⲙⲁ ⲛ̅ ⲛ ⲉⲛⲧ ⲁ ⲩ ⲁⲙⲉⲗⲉⲓ · ⲛ̅ ⲑ ⲉ ⲅⲁⲣ ⲛ̅ ⲧⲁ ⲡⲁϣⲉ ⲛ̅ ⲧⲉ ⲩϣⲏ · ⲉⲣⲉ ⲧ ⲙⲛ̅ⲧ̅ ⲣⲱⲙⲉ ⲧⲏⲣ ⲥ̅ ⲟⲃϣ̅ ⲉ ⲩ ϣⲟⲟⲡ ϩⲛ̅ ⲟⲩ ϩⲓⲛⲏⲃ ⲉ ϥ ϩⲟⲣϣ̅ · ⲛ̅ⲧⲉ ⲟⲩ ⲛⲟϭ ⲛ̅ ϩⲣⲟⲟⲩ ϣⲱⲡⲉ ⲉⲃⲟⲗ ϩⲛ̅ ⲧ ⲡⲉ ⲙⲛ̅ ϩⲉⲛ ϩⲣⲟⲩⲃⲃⲁⲓ · ⲉ ⲩ ϯ ϩⲟⲧⲉ · ⲙⲛ̅ ϩⲉⲛ ⲉⲃⲣⲏϭⲉ ⲉ ⲩ ⲙⲉϩ ⲛ̅ ⲕⲱϩ̅ⲧ̅ · ⲙⲛ̅ ϩⲉⲛ ⲛⲟϭ ⲛ̅ ⲧⲏⲩ ⲉ ⲩ ⲙⲉϩ ⲛ̅ ⲕⲙ̅ⲧⲟ̅ ⲛ̅ⲧⲉ ⲛ ⲉⲧ ⲛ̅ⲕⲟⲧⲕ̅ ⲛⲉϩⲥⲉ ⲉ ⲩ ϣⲧⲣ̅ⲧⲱⲣ ⲛ̅ⲧⲉ ⲟⲩ ϩⲟⲧⲉ ϫⲓⲧ ⲟⲩ · ⲛ̅ ⲥⲉ ⲣ̅ ϩⲟⲧⲉ ϩⲛ̅ ⲟⲩ ϩⲃⲁ · ⲛ̅ⲧⲉ ⲡ ⲟⲩⲁ ⲡ ⲟⲩⲁ ⲣ̅ ⲡ ⲙⲉⲉⲩⲉ ⲛ̅ ⲛⲉϥ ϩⲃⲏⲩⲉ ⲙ̅ⲙⲓⲛⲙ̅ⲙⲟ ϥ · ⲉⲓⲧⲉ ⲛ ⲉⲑ ⲟⲟⲩ · ⲉⲓⲧⲉ ⲛ ⲉⲧ ⲛⲁⲛⲱ ⲟⲩ · ⲛ ⲉⲛⲧ ⲁ ⲩ ⲉⲓⲣⲉ ⲙⲉⲛ ⲛ ⲙ̅ ⲡ ⲉⲑ ⲟⲟⲩ ⲉ ⲩ ⲛⲁ ⲧⲟⲉⲓⲧ ⲛ̅ ⲥⲉ ϩⲓⲟⲩⲉ ⲉϩⲟⲩⲛ ϩⲙ̅ ⲡⲉⲩ ϩⲏⲧ ⲉ ⲩ ⲣⲓⲙⲉ ⲉ ⲩ ⲱϣ ⲉⲃⲟⲗ ϫⲉ ⲟⲩⲟⲓ ⲛⲁ ⲛ ⲛ̅ ⲛⲁ ⲉ ⲧⲱⲛ · ⲡ ⲕⲁϩ Ⲅⲁⲣ ⲛⲁ ⲛⲟⲉⲓⲛ ⲛ ϥ̅ ⲕⲱ ϩⲁⲣⲱ ⲟⲩ · ⲛⲉ ϩⲣⲟⲩⲃⲃⲁⲓ ⲛⲁ ϯ ϩⲟⲧⲉ ⲛⲁ ⲩ · ⲛ ⲉⲃⲣⲏϭⲉ ⲛ̅ ⲕⲱϩⲧ̅ ⲛⲁ ϣⲧⲣ̅ⲧⲱⲣ ⲟⲩ · ⲛ̅ ⲧⲏⲩ ⲛⲁ ⲣⲁϩⲧ ⲟⲩ ⲉ ⲩ ⲛⲟⲉⲓⲛ ⲉⲣⲟ ⲟⲩ · ⲟⲩⲛ̅ ⲟⲩ ϭⲟⲥⲙ̅ ⲙⲛ̅ ⲟⲩ ⲕⲁⲕⲉ ⲉ ⲩ ϩⲧⲙ̅ⲧⲱⲙ ⲛⲁ ⲥⲣⲙ̅ⲣⲱⲙ ⲟⲩ ⲉ ⲙⲛ̅ ⲑ ⲉ ⲙ̅ ⲡⲱⲧ ⲉ ⲗⲁⲁⲩ ⲛ̅ ⲥⲁ · ⲑ ⲟⲧⲉ ⲙ̅ ⲡ ⲙⲟⲩ ⲑⲣ̅ϣⲟ ⲙ̅ⲙⲟ ⲟⲩ · ⲡ ⲙⲉⲉⲩⲉ ⲛ̅ ⲛⲉⲩ ⲛⲟⲃⲉ ⲕⲱⲧⲉ ⲉⲣⲟ ⲟⲩ · ⲡⲉ ϫⲡⲓⲟ ⲙ̅ ⲡ ϩⲁⲡ ⲉⲗⲉⲅⲭⲉ ⲙ̅ⲙⲟ ⲟⲩ · ⲧⲁⲓ ⲧⲉ ⲑ ⲉ ⲉⲧⲉⲣⲉ ⲧ ⲉⲩⲛⲟⲩ ⲉⲧ ⲙ̅ⲙⲁⲩ ⲛⲁ ⲉⲓ · ⲟⲩⲛ̅ ⲟⲩ ⲥⲁⲗⲡⲓ̈ⲅⲝ̅ ⲉ ⲥ ϯ ϩⲟⲧⲉ ⲛⲁ ⲱϣ ⲉⲃⲟⲗ ϩⲛ̅ ⲧ ⲡⲉ ⲉ ⲥ ⲧⲟⲩⲛⲟⲥ ⲛ̅ ⲛ ⲉⲧ ⲛ̅ⲕⲟⲧⲕ̅ ϩⲛ̅ ⲧⲉⲥ ϩⲟⲧⲉ ϩⲛ̅ ⲛ̅ ⲧⲏⲏⲛⲉ ⲙ̅ ⲡ ⲕⲁϩ · ⲛ ⲉⲛⲧ ⲁ ⲩ ⲙⲟⲩ ϫⲓⲛ ⲉⲛⲉϩ · ⲛⲉ ⲥ ⲧⲣⲉ ⲩ ⲧⲱⲟⲩⲛ ⲉϩⲣⲁⲓ̈ · ⲧⲟⲧⲉ ⲛ̅ ϭⲟⲙ ⲛ̅ ⲙ̅ ⲡⲏⲩⲉ ⲥⲉ ⲛⲁ ⲛⲟⲉⲓⲛ ⲁⲩⲱ ⲛ̅ ⲥⲛ̅ⲧⲉ ⲙ̅ ⲡ ⲕⲁϩ ⲛⲁ ϣⲉⲉⲓ ⲉ ⲩ ⲱϣ ⲉⲃⲟⲗ ⲛ̅ ⲑ ⲉ ⲛ̅ ⲑⲁⲗⲗⲁⲥⲁ · ⲛⲉ ⲥⲧⲟⲓⲭⲉⲓⲟⲛ ⲧⲏⲣ ⲟⲩ ⲛⲁ ϣⲧⲟⲣⲧⲣ̅ ⲉⲃⲟⲗ ⲛ̅ ⲑ ⲟⲧⲉ ⲙ̅ ⲡ ⲉⲟⲟⲩ ⲙ̅ ⲡ ϫⲥ̅ · ⲟⲩⲛ̅ ⲟⲩ ⲕⲱϩⲧ̅ ⲅⲁⲣ ⲉ ϥ ϩⲁ ϩⲟⲧⲉ ⲛⲁ ⲙⲟⲟϣⲉ ϩⲁ ⲧⲉϥ ϩⲏ ⲉ ϥ ⲧⲃ̅ⲃⲟ ⲙ̅ ⲡ ⲕⲁϩ · ⲉⲃⲟⲗ ϩⲛ̅ ⲛ̅ ⲁⲛⲟⲙⲓⲁ ⲛ̅ⲧ ⲁ ⲩ ϫⲁϩⲙ̅ ϥ̅ ⲛ̅ ϩⲏⲧ ϥ̅ ⲩ · ⲁⲙⲛ̅ⲧⲉ ⲛⲁ ⲟⲩⲱⲛ ⲛ̅ ⲛϥ̅ ⲡⲩⲗⲏ ϩⲁ ⲑ ⲟⲧⲉ · ⲡ ⲙⲟⲩ ⲛⲁ ⲁⲛⲁⲭⲱⲣⲉⲓ ⲛⲁ ϥ ⲛ ϥ̅ ⲟⲩⲱⲥ̅ϥ̅ · ⲧⲟⲧⲉ ⲥⲁⲣⲝ̅ ⲛⲓⲙ ⲛ̅ ⲣⲱⲙⲉ ⲛ̅ⲧ ⲁ ⲩ ϣⲱⲡⲉ ⲉⲃⲟⲗ ϩⲙ̅ ⲡ ⲕⲁϩ · ⲛ ⲉⲛⲧ ⲁ ⲩ ⲗⲟϥⲗϥ̅ ⲉⲃⲟⲗ ⲧⲏⲣ ⲟⲩ ⲥⲉ ⲛⲁ ⲥⲱⲧⲙ̅ ⲉ ⲡⲉ ϩⲣⲟⲟⲩ ⲛ̅ ⲧ ⲥⲁⲗⲡⲓⲅⲝ̅ ⲛ̅ ⲥⲉ ⲱⲛϩ̅ ⲧⲏⲣ ⲟⲩ · ⲱ̅ ⲧⲉⲓ ϣⲡⲏⲣⲉ ⲛ̅ ϩⲟⲧⲉ ϫⲉ ⲛ̅ ⲁϣ ⲛ̅ ϩⲉ ϩⲛ̅ ⲟⲩ ⲣⲓⲕⲉ ⲛ̅ ⲃⲁⲗ · ⲉⲣⲉ ⲛ̅ ⲕⲉⲉⲥ ⲛ̅ ⲧ ⲙⲛ̅ⲧ̅ ⲣⲱⲙⲉ ⲧⲏⲣ ⲥ̅ ⲛⲁ ⲧⲱⲟⲩⲛ ⲛ̅ ⲥⲉ ⲱⲛϩ̅ ⲛ̅ ⲥⲉ ⲁϩⲉ ⲣⲁⲧ ⲟⲩ ⲉ ⲡ ϩⲁⲡ ⲉ ⲩ ⲱϣ ⲉⲃⲟⲗ ϩⲁ ⲑ ⲟⲧⲉ ⲉ ⲩ ϫⲱ ⲙ̅ⲙⲟ ⲥ ϫⲉ ⲡ ⲉⲟⲟⲩ ⲛⲁ ⲕ ⲡ ⲛⲟⲩⲧⲉ ⲡ ⲉ ⲛⲧ ⲁ ϥ ⲧⲟⲩⲛⲟⲥ ⲛ̅ ⲉⲧⲃⲉ ⲧϥ̅ ⲙⲛ̅ⲧ̅ ⲙⲁⲓ ⲣⲱⲙⲉ · ⲱ̅ ⲛⲁⲓⲁ ⲧ ⲟⲩ ⲛ̅ ⲛ̅ ⲧⲉⲗⲓⲟⲥ ⲙⲛ̅ ⲛ ⲉⲛⲧ ⲁ ⲩ ⲁⲥⲕⲉⲓ ϩⲛ̅ ⲟⲩ ⲧⲃ̅ⲃⲟ ϫⲉ ⲥⲉ ⲛⲁ ⲟⲩⲛⲟϥ ⲙ̅ⲙⲟ ⲟⲩ ⲉ ⲩ ⲛⲁⲩ ⲉ ⲡ ⲃⲉⲉⲕⲉ ⲙ̅ ⲡⲉⲩ ϩⲓⲥⲉ ⲁⲩⲱ ⲙ̅ ⲙⲁⲣⲧⲩⲣⲟⲥ · ⲥⲉ ⲛⲁ ⲫⲟⲣⲉⲓ ⲛ̅ ⲛⲉⲩ ⲕⲗⲟⲙ · ⲁⲩⲱ ⲛⲉ ⲡⲣⲟⲫⲏⲧⲏⲥ ⲙⲛ̅ ⲛ ⲁⲡⲟⲥⲧⲟⲗⲟⲥ ⲉ ⲩ ⲥⲧⲟⲗⲓⲍⲉ ⲙ̅ⲙⲟ ⲟⲩ ⲛ̅ ⲥⲉ ϣⲱⲡⲉ ⲧⲏⲣ ⲟⲩ ϩⲛ̅ⲛ̅ ⲟⲩ ⲉⲟⲩ ⲙ̅ ⲡ ⲙ̅ⲧⲟ ⲉ ⲃⲟⲗ ⲙ̅ ⲡⲉ ϩⲟ ⲙ̅ ⲡⲉ ⲭⲥ̅ · Ⲱ ⲛⲁⲓⲁⲧ ⲟⲩ ⲛ̅ ⲛ ⲉⲧ ⲛⲁ ⲣ̅ ⲡ ⲙ̅ⲡϣⲁ ⲛ̅ ⲧ ⲡⲁⲣⲟⲩⲥⲓⲁ ⲉⲧ ⲙ̅ⲙⲁⲩ ϫⲉ ⲥⲉ ⲛⲁ ⲧⲱⲙⲛ̅ⲧ̅ ⲉ ⲛ ⲁⲅⲅⲉⲗⲟⲥ ⲉ ⲩ ⲙⲟⲟϣⲉ ⲙⲛ̅ ⲛ ⲉⲧ ⲟⲩⲁⲁⲃ · ⲉ ⲧⲱⲙⲛ̅ⲧ̅ ⲉ ⲡ ϫⲟⲉⲓⲥ ⲉ ⲡ ⲁⲏⲣ ⲛ̅ ⲛⲉ ⲕⲗⲟⲟⲗⲉ ⲛ̅ ⲉⲟⲟⲩ ⲛ̅ ⲥⲉ ⲣ̅ ϣⲁ ⲙⲛ̅ ⲡ ⲛⲩⲙⲫⲓⲟⲥ ⲛ̅ ⲁⲧ ⲙⲟⲩ ⲛ̅ ⲑ ⲉ ⲅⲁⲣ ⲙ̅ ⲡ ϩⲁⲗⲏⲧ ⲉⲧ ⲑⲁⲣⲉⲓ ⲉ ⲛϥ̅ ⲧⲛϩ̅ ⲉ ϣⲁ ϥ ϩⲱⲗ ⲉ ⲡ ϫⲓⲥⲉ ⲛ̅ϩⲏⲧ ⲟⲩ Ⲧⲁⲓ ⲧⲉ ⲑ ⲉ ⲙ̅ ⲡ ⲟⲩⲁ ⲡ ⲟⲩⲁ ⲉ ϣⲁ ϥ ⲛⲁⲩ ⲕⲁⲧⲁⲣⲟ ϥ · ⲡ ⲉⲧⲉ ⲡϥ̅ ϩⲏⲧ ⲟⲩⲁⲁⲃ ϣⲁ ϥ ⲛⲁⲩ ⲉ ⲡ ⲉⲟⲟⲩ ⲙ̅ ⲡ ⲛⲟⲩⲧⲉ ⁛— Ⲡ ϣⲟⲣⲡ̅ ⲛ̅ ⲣⲱⲙⲉ ⲁⲇⲁⲙ ϥ ⲛⲁ ⲣ̅ ϣⲡⲏⲣⲉ ⲙ̅ ⲡⲉ ϩⲟⲟⲩ ⲉⲧ ⲙ̅ⲙⲁⲩ ⲛ ϥ̅ ϫⲟⲟ ⲥ ϫⲉ ⲛ̅ ⲁϣ ⲛ̅ ϩⲉ · ⲁ ⲛⲉⲓ ⲙⲏⲏϣⲉ ⲉⲧ ⲟϣ ⲙⲛ̅ ⲛⲉⲓ ϩⲉⲑⲛⲟⲥ ⲛ̅ ⲁⲧ ⲏⲡⲉ ϣⲱⲡⲉ ⲉⲃⲟⲗ ⲛ̅ϩⲏⲧ · ⲛ̅ ϩⲟⲩⲟ ⲇⲉ ϥ ⲛⲁ ⲁⲡⲟⲣⲉⲓ · ϫⲉ ⲛ̅ ⲁϣ ⲛ̅ ϩⲉ ⲉ ⲃⲟⲗ ϩⲙ̅ ⲡⲉⲓ ⲥⲱⲛ̅ⲧ̅ ⲛ̅ ⲟⲩⲱⲧ ⲛ̅ⲧⲉ ⲧ ⲙⲛ̅ⲧ̅ ⲣⲱⲙⲉ ⲧⲏⲣ ⲥ̅ · ⲟⲩⲛ̅ ⲟⲩⲟⲛ ϩⲛ̅ ⲧ ⲙⲛ̅ⲧ̅ ⲉⲣⲟ ⲟⲩⲛ̅ ⲟⲩⲟⲛ ϩⲛ̅ ⲁⲙⲛ̅ⲧⲉ · ⲡ ⲉⲟⲟⲩ ⲛⲁ ⲕ Ⲡ ⲛⲟⲩⲧⲉ ⲡ ⲥⲟⲫⲟⲥ ⲙⲁⲩⲁⲁ ϥ · ⲗⲟⲓⲡⲟⲛ ⲙⲁⲣ ⲛ ⲣ̅ ⲡ ⲙⲉⲉⲩⲉ ⲱ̅ ⲛⲉ ⲥⲛⲏⲩ ⲙ̅ ⲡ ⲙⲁ ⲛ̅ ϯ ϩⲁⲡ ⲉⲧ ⲙ̅ⲙⲁⲩ ⲉⲧ ϩⲁ ϩⲟⲧⲉ · ⲛⲁⲙⲉ ⲛ̅ⲧⲉⲣⲉ ⲓ ⲣ̅ ⲡⲉϥ ⲙⲉⲉⲩⲉ ⲁ ⲩ ⲥⲧⲱⲧ ⲧⲁϩⲟ ⲓ ⲁ ⲓ ϣⲧⲟⲣⲧⲣ̅ ⲁ ⲓ ⲁϣ ⲁϩⲟⲙ ⲁ ⲓ ⲣⲓⲙⲉ ⲉ ⲓ ⲛⲁⲩ ⲉ ⲡ ⲡⲁⲣⲁ ⲇⲓⲇⲟⲥ ⲙ̅ ⲡ ⲟⲩⲛⲟϥ ⲙⲛ̅ ⲧⲉ ⲧⲣⲓⲣ ⲛ̅ ⲧ ⲅⲉϩⲉⲛⲛⲁ ⲙ̅ ⲡ ϩⲱⲧ ⲉⲃⲟⲗ ⲙ̅ ⲡ ⲃⲏⲙⲁ ⲙ̅ ⲡⲉ ⲭⲥ̅ · ⲁ ⲓ ⲛⲁⲩ ⲛ̅ ϯ ϩⲉ ⲁ ⲓ ⲁϣ ⲁϩⲟⲙ · ⲁ ⲧⲁ ϭⲟⲙ ⲱ̅ϫⲛ̅ ⲉⲧⲃⲉ ϫⲉ ⲁ ⲓ ϫⲉ ⲡⲁ ⲟⲩⲟⲉⲓϣ ⲉⲃⲟⲗ ϩⲛ̅ ⲟⲩ ⲙⲛ̅ⲧ̅ ⲁⲙⲉⲗⲏⲥ ⲙⲛ̅ ϩⲉⲛ ⲗⲟ ⲅⲓⲥⲙⲟⲥ ⲉ ⲩ ϣⲟⲩⲉⲓⲧ · ⲛⲁⲓ ⲛ̅ⲧ ⲁ ⲓ ϫⲕ̅ ⲛⲁ ⲣⲙ̅ⲉⲓⲟⲟⲩⲉ ⲉ ⲃⲟⲗ ⲛ̅ϩⲏⲧ ⲟⲩ · ⲁⲩⲱ ⲙ̅ⲡ ⲉⲓ ⲁⲥⲑⲁⲛⲉ ϫⲉ ⲛ̅ⲧ ⲁ ⲩ ⲑⲩ ⲉⲓⲛⲉ ⲛ̅ ⲁϣ ⲛ̅ ⲥⲙⲟⲧ · ⲁ ⲛⲁ ϩⲟⲟⲩ ⲟⲩⲉⲓⲛⲉ ⲛ̅ ⲁϣ ⲛ̅ ⲥⲙⲟⲧ · ⲁ ⲛⲁ ϩⲟⲟⲩ ⲱ̅ϫⲛ̅ ⲙ̅ⲡ ⲉⲓ ⲉⲓⲙⲉ · ⲁ ⲛⲁ ⲛⲟⲃⲉ ⲁϣⲁⲓ̅ Ⲟⲩⲟⲓ ⲛⲁ ⲓ ⲱ̅ ⲛⲁ ⲙⲉⲣⲁⲁⲧⲉ · ⲉ ⲓ ⲛⲁ ⲣ ⲟⲩ · ⲉⲧⲃⲉ ⲡ ϣⲓⲡⲉ ⲉⲧ ⲛⲁ ⲧⲁϩⲟ ⲓ · ⲙ̅ ⲡⲉ ϩⲟⲟⲩ ⲙ̅ ⲡ ϩⲁⲡ ⲙ̅ ⲙⲉ ⲉⲧ ⲙ̅ⲙⲁⲩ ⲉⲧ ϩⲁ ϩⲟⲧⲉ ⲙ̅ ⲡ ⲛⲁⲩ ⲉⲧ ⲟⲩ ⲛⲁ ⲑⲉⲱ̅ⲣⲉⲓ ⲙ̅ⲙⲟ ⲓ ⲛ̅ϭⲓ ⲛ ⲉⲧ ⲥⲟⲟⲩⲛ ⲙ̅ⲙⲟ ⲓ · ⲉⲓ ϩⲙ̅ ⲡⲉ ⲥⲭⲏⲙⲁ ⲛ̅ ⲧ ⲙⲛ̅ⲧ̅ ⲙⲟ ⲛⲟⲭⲟⲥ ⲉ ⲩ ⲛⲁⲩ ⲉⲣⲟ ⲓ ⲉ ⲩ ⲙⲁⲕⲁⲣⲓⲍⲉ ⲙ̅ⲙⲟ ⲛ ⲛ̅ ⲥⲉ ⲥⲟⲟⲩⲛ ⲁⲛ ϫⲉ ⲡⲁ ⲥⲁ ⲛϩⲟⲩⲛ ⲙⲉϩ ⲛ ⲁⲛⲟⲙⲓⲁ ϩⲓ ⲁⲕⲁⲑⲁⲣⲥⲓⲁ ⲛⲓⲙ ⲉ ⲁ ⲓ ⲡⲱⲃϣ̅ ⲙ̅ ⲡ ⲛⲟⲩⲧⲉ ⲡⲁⲓ ⲉⲧ ϩⲉⲧⲁⲍⲉ ⲛ ⲛ̅ ϩⲏⲧ ⲙⲛ̅ ⲛⲉⲕ ⲗⲟⲟⲧⲉ · ⲟⲛⲧⲱⲥ Ⲟⲩ ⲛⲟϭ ⲡⲉ ⲡ ϣⲓⲡⲉ ⲙ̅ ⲡ ⲛⲁⲩ ⲉⲧ ⲙ̅ⲙⲁⲩ ⲱ ⲛⲉ ⲥⲛⲏⲩ · ⲙⲁⲗⲓⲥⲧⲁ ⲟⲩ ⲛⲟϭ ⲛ̅ ⲁⲅⲁⲡⲏ ⲧⲉ · ⲉ ⲙⲛ̅ ⲑ ⲉ ⲛ̅ ⲣ̅ ⲃⲟⲗ ⲉ ⲣⲟ ⲥ ⲛⲁⲙⲉ ⲟⲩ ⲧⲁⲗⲁⲓⲡⲱⲣⲟⲥ ⲡⲉ ⲡ ⲣⲱⲙⲉ ⲉⲧ ⲟⲩ ⲛⲁ ⲛⲟϫ ϥ̅ ⲉⲃⲟⲗ ϩⲙ̅ ⲡⲉ ϩⲟⲟⲩ ⲉⲧ ⲙ̅ⲙⲁⲩ ϩⲛ̅ ⲟⲩ ϣⲓⲡⲉ · ⲛⲓⲙ ϭⲉ ⲡ ⲉⲧ ⲛⲁ ⲃⲟⲏⲑⲉⲓ ⲉⲣⲟ ϥ · ϯ ⲱⲣⲕ̅ ⲉⲣⲟ ⲕ ⲛ̅ ⲛⲉⲕ ⲙⲛ̅ⲧ̅ ϣⲁ ⲛ ϩⲧⲏ ϥ ⲱ̅ ⲡ ⲛⲟⲩⲧⲉ ⲙ̅ ⲙⲁⲓ ⲣⲱⲙⲉ · ⲁⲩⲱ ⲛ ⲁⲅⲁⲑⲱⲥ ⲙ̅ⲡⲣ̅ ⲕⲁⲁ ⲧ ϩⲓ ϩⲃⲟⲩⲣ ⲙ̅ⲙⲟ ⲕ ⲙ̅ⲡⲣ̅ ⲛⲟϫ ⲧ̅ ⲙⲛ̅ ⲛ̅ ⲃⲁⲙⲡⲉ · ⲛⲁⲓ ⲛ̅ⲧ ⲁ ⲩ ϯ ⲛⲟⲩϭⲥ̅ ⲛⲁ ⲕ ⲁⲩⲱ ⲙ̅ⲡⲣ̅ ϫⲟⲟ ⲥ ϫⲉ ⲛ̅ ϯ ⲥⲟⲟⲩⲛ ⲙ̅ⲙⲟ ⲕ ⲁⲛ · ⲁⲗⲗⲁ ⲉⲧⲃⲉ ⲡⲉⲕ ⲛⲁ ⲉⲧ ⲟϣ ϯ ⲑ ⲉ ⲛⲁ ⲓ ⲛ̅ ϩⲟⲥⲟⲛ ⲉⲓ ϩⲙ̅ ⲡ ⲥⲱⲙⲁ · ⲉ ⲧⲣ ⲁ ϭⲱ ⲉ ⲓ ⲣⲓⲙⲉ ⲙ̅ ⲡⲉ ϩⲟⲟⲩ ⲙⲛ̅ ⲧⲉ ⲩϣⲏ · ⲉ ⲓ ⲁϣ ⲁϩⲟⲙ ⲉϫⲛ̅ ⲛⲁ ⲛⲟⲃⲉ ⲉ ⲧⲣ̅ ⲕ̅ ⲥⲃ̅ⲧⲉ ⲡⲁ ϩⲏⲧ · ⲉ ⲙ̅ ⲙ̅ⲁ ⲛ̅ ϣⲱⲡⲉ ⲛ̅ ⲧⲉ ⲭⲁⲣⲓⲥ ⲉⲧ ⲟⲩⲁⲁⲃ · ⲕⲁⲛ ⲉ ⲁⲛⲅ̅ ⲟⲩ ⲣϥ̅ ⲣ ⲛⲟⲃⲉ ⲛ̅ ⲁⲥⲉⲃⲏⲥ ⲛ̅ ϯ ⲛⲁ ⲗⲟ ⲁⲛ ⲉ ⲓ ⲧⲱϩⲙ̅ ⲉ ⲡ ⲣⲟ ⲛ̅ ⲧⲕ̅ ⲙⲛ̅ⲧ̅ ϣⲁⲛ ϩⲧⲏ ϥ · ⲕⲁⲛ ⲁⲛⲅ̅ ⲟⲩ ⲁⲙⲉⲗⲏⲥ · ⲛ̅ ϯ ⲛⲁ ⲗⲟ ⲁⲛ ϩⲛ̅ ⲧⲕ̅ ϩⲓⲏ ⲡⲁ ⲛⲟⲩⲧⲉ · ϯ ⲥⲟⲡⲥⲡ̅ ⲙ̅ⲙⲟ ⲕ · ⲛⲁ ⲥⲛⲏⲩ ϯ ⲥⲟⲡⲥⲡ̅ ⲙ̅ⲙⲱ ⲧⲛ̅ ϯ ⲡⲁⲣⲁⲕⲁⲗⲉⲓ̅ ⲙ̅ⲙⲱ ⲧⲛ̅ ⲙⲁⲣ ⲛ̅ ⲣⲓⲙⲉ ⲙ̅ ⲡϥ̅ ⲙ̅ⲧⲟ ⲉⲃⲟⲗ ⲛ ⲧⲉ ⲩϣⲏ ⲙⲛ̅ ⲡⲉ ϩⲟⲟⲩ ϩⲛ̅ ϩⲉⲛ ϣⲗⲏⲗ ⲙⲛ̅ ϩⲉⲛ ⲥⲙⲟⲩ ⲙⲛ̅ ϩⲉⲛ ⲯⲁⲗⲙⲟⲥ · ϫⲉⲕⲁⲥ ⲛ̅ ⲛⲉⲛ ϩⲉ ⲉϩⲣⲁⲓ ⲉ ⲡ ⲙⲁ ⲙ̅ ⲡ ⲣⲓⲙⲉ ⲙⲛ̅ ⲡ ϭⲁϩϭϩ̅ ⲛ̅ ⲛ̅ ⲟⲃϩⲉ ⲙⲛ̅ ⲡ ϥⲛ̅ⲧ̅ · ⲛ̅ ⲁⲧ ⲛ̅ⲕⲟⲧⲕ̅ · ⲙⲛ̅ ⲡ ϣⲓⲡⲉ ⲙⲛ̅ ⲡⲉ ϫⲡⲓⲟ ⲙⲛ̅ ⲛⲟϭ ⲛ̅ ϩⲁⲡ ⲉⲧ ϣⲱⲱⲧ ⲉⲃⲟⲗ ⲁⲣⲏⲩ Ϩⲓⲧⲛ̅ ⲙ̅ ⲙⲛ̅ⲧ̅ ϣⲁ ⲛ ϩⲧⲏ ϥ ⲙ̅ ⲡ ⲛⲟⲩⲧⲉ ⲛ ϥ̅ ⲁⲁ ⲛ ⲛ̅ⲙ̅ ⲙⲡϣⲁ ⲙ̅ ⲡ ⲱⲛϩ̅ ϣⲁ ⲉⲛⲉϩ ⲙⲛ̅ ⲛ ⲉⲧ ⲟⲩⲁⲁⲃ · ⲡ ⲙⲁ ⲉⲧⲉ ⲙⲛ̅ ϩⲟⲧⲉ ⲛ̅ϩⲏⲧ ϥ̅ ⲟⲩⲇⲉ ⲧⲁⲕⲟ · ⲡ ⲙⲁ ⲉⲧⲉ ⲙⲛ̅ ⲙⲟⲩ ⲛ̅ϩⲏⲧ ϥ̅ · ⲡ ⲙⲁ ⲉⲧⲉ ⲙⲛ̅ ⲡⲟⲗⲩⲙⲟⲥ ⲛ̅ ⲧⲉ ⲡⲁⲛϯⲕⲉⲓ ⲙⲉⲛⲟⲥ ⲛ̅ϩⲏⲧ ϥ̅ · ⲡ ⲙⲁ ⲉⲧⲉ ⲙⲛ̅ ⲙⲟⲥⲧⲉ ⲛ̅ϩⲏⲧ ϥ̅ ⲟⲩⲇⲉ ⲙⲛ̅ⲧ̅ ϫⲁϫⲉ ⲁⲗⲗⲁ ⲟⲩ ⲣⲁϣⲉ ⲡⲉ ⲉ ϥ ⲙⲏⲛ ⲉⲃⲟⲗ ⲙⲛ̅ ⲟⲩ ⲉⲩⲫⲣⲟⲥⲩⲛⲏ · ⲙⲛ̅ ⲟⲩ ⲧⲣⲁⲡⲉⲍⲁ ⲉ ⲥ ⲙⲉϩ ⲛ̅ ⲁⲅⲁ ⲑⲟⲛ ⲛⲓⲙ ⲙ̅ ⲡⲛⲓ̅ⲕⲟⲛ · ⲁⲩⲱ ⲉ ⲥ ⲙⲉϩ ϩⲙ̅ ⲡⲉ ϩⲗⲟϭ ⲛ ⲧ ⲇⲓⲕⲁⲓⲟⲥⲩⲛⲏ · ⲁⲩⲱ ⲡ ⲡⲁⲣⲁⲇⲓⲥⲟⲥ ⲧⲛ̅ ⲛⲁ ⲧⲏⲗ ⲉϫⲱ ϥ ϫⲉ ⲧⲛ̅ ⲛⲁ ⲕⲗⲏⲣⲟⲛⲟⲙⲉⲓ ⲙ̅ⲙⲟ ϥ ϣⲁ ⲉⲛⲉϩ ⲛ̅ ⲉⲛⲉϩ · ⲡ ⲉⲟⲟⲩ ⲁⲩⲱ ⲧ ⲙⲛ̅ⲧ̅ ⲛⲟϭ ⲙ̅ ⲡ ⲛⲟⲩⲧⲉ ⲡ ⲁⲅⲁⲑⲟⲥ ⲁⲩⲱ ⲡ ⲙⲁⲓ ⲣⲱⲙⲉ ⲡⲁⲓ ⲛ̅ⲧ ⲁ ϥ ⲥⲟⲃⲧⲉ ⲛⲁ ⲛ ⲛ ⲧϥ̅ ⲙⲛ̅ⲧ ⲉⲣⲟ ϣⲁ ⲉⲛⲉϩ ⲛ ⲉⲛⲉϩ ϩⲁⲙⲏⲛ ·
