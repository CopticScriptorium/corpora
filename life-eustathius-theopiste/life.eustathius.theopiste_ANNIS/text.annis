0	0	sText1	Ⲡ ⲂⲒⲞⲤ ⲀⲨⲰ Ⲧ ⲠⲞⲖⲨϮⲀ Ⲙ̅ Ⲡ Ⲡ ⲈⲦ ⲞⲨ ⲀⲀⲂ ⲀⲠⲀ ⲈⲨⲤⲦⲀⲐⲒⲞⲤ · ⲠⲈ ⲤⲦⲢⲀⲦⲎⲖⲀ ⲦⲎⲤ Ⲛ̅ ⲦⲢⲀⲒⲀⲚⲞⲤ Ⲡ Ⲣ̅ⲢⲞ ⲘⲚ̅ ⲐⲈⲞ ⲠⲒⲤⲦⲎ ⲦⲈϤ ⲤϨⲒⲘⲈ ⲘⲚ̅ ⲀⲄⲀⲠⲒⲞⲤ ⲘⲚ̅ ⲐⲈⲞⲠⲒⲤⲦⲞⲤ ⲚϤ̅ ϢⲎⲢⲈ Ⲛ̅Ⲧ Ⲁ Ⲩ ϪⲰⲔ ⲈⲂⲞⲖ Ⲙ ⲠⲈⲨ ⲀⲄⲰⲚ ϨⲚ̅ Ⲧ ⲚⲞϬ Ⲛ̅ ⲠⲞⲖⲒⲤ ϨⲢⲰⲘⲎ ϨⲚ̅ ⲤⲞⲨ ϪⲞⲨⲰⲦ Ⲙ̅ Ⲡ ⲈⲂⲞⲦ ⲐⲰ̅Ⲑ ϨⲒ ⲦⲢⲀⲒⲀⲚⲞⲤ Ⲡ Ⲣ̅ⲢⲞ ϨⲚ̅ ⲞⲨ ⲈⲒⲢⲎⲚⲎ Ϥ̅Ⲑ̅ — Ϥ ⲕⲏⲥ ϩⲣⲁⲓ ⲛ̅ ⲛ̅ ⲣⲱⲙⲉ ⲉⲧ ⲟⲩⲁⲁⲃ ⲛ̅ϭⲓ ⲟⲩ ⲙⲁ ⲛ̅ ϫⲓ ⲥⲃⲱ ⲉ ⲡⲁ ⲧⲉ ⲫⲩⲥⲓⲥ ⲡⲉ · ⲙⲛ̅ ⲧⲉ ⲡⲣⲟϩⲁⲓⲣⲉⲥⲓⲥ ⲡⲉ ϩⲓ ⲟⲩ ⲥⲟⲡ ⲁ ⲡⲟⲩ ⲙⲉⲣⲟⲩⲥ · ⲉ ϥ ⲕⲁⲧⲟⲣⲑⲟⲩ ⲛ̅ ⲧ ⲁⲣⲉⲧⲏ · ⲁⲩⲱ ⲉ ϥ ⲟⲩⲱϣ ⲉ ⲧⲥⲁⲃⲉ ⲛ ⲉⲧ ϩⲓⲧⲟⲩⲱ ϥ ϩⲓⲧⲛ̅ ⲛ̅ ⲕⲟⲟⲩⲉ ⲛ̅ⲧ ⲁ ⲩ ϣⲱⲡⲉ ϫⲓⲛ ⲛ̅ ϣⲟⲣⲡ̅ · ⲛⲁⲓ ⲉⲧ ϣⲡ̅ ϩⲙⲟⲧ ⲛ̅ ⲧⲟⲟⲧ ϥ̅ · ⲙ̅ ⲡ ⲣϥ̅ ⲣ̅ ⲡ ⲉⲧ ⲛⲁⲛⲟⲩ ϥ ⲛⲁ ⲛ ⲧⲏⲣ ⲛ̅ · ϫⲓⲛ ⲛ̅ ϣⲟⲣⲡ̅ ⲡⲉⲛ ⲛⲟⲩⲧⲉ ⲁⲩⲱ ⲡⲉⲛ ϫⲥ̅ ⲓ̅ⲥ̅ ⲡⲉ ⲭ̅ⲥ̅ · ⲛⲁⲓ ⲉⲧ ϥ̅ ϩⲱⲛ ⲙ̅ ⲡ ⲁⲓ̈ⲧⲉⲓ̈ ⲙ̅ⲙⲟ ⲛ ⲙ̅ⲙⲟ ⲟⲩ ⁛— ⲉ ⲓ ϣⲁϫⲉ ⲉ ⲙ̅ ⲙⲛ̅ⲧ̅ ⲣϥ̅ ϣⲡ̅ ϩⲙⲟⲧ · ⲁⲛⲟⲛ ⲛ ⲉⲧⲉ ϥ ⲣ̅ ⲡ ⲉⲧ ⲛⲁ ⲛ ⲙⲛ̅ ⲡⲛ̅ ⲧⲁϩⲟ ⲉⲣⲁⲧ ϥ̅ ϩⲁϩ ⲇⲉ ⲟⲛ ⲛⲉ ⲛ̅ ⲇⲓⲇⲁ ⲥⲕⲁⲗⲓⲁ ⲙⲛ̅ ⲛⲉ ⲡⲣⲁⲝⲓⲥ ⲛ̅ ⲛ̅ ⲣⲱⲙⲉ ⲛ̅ ϫⲱⲱⲣⲉ ⲁⲩⲱ ⲙ̅ ⲙⲁⲕⲁⲣⲓⲟⲥ ⲉⲧ ⲕⲏ ⲛⲁ ⲛ ⲉϩⲣⲁⲓ ϩⲛ̅ ⲛⲉ ⲅⲣⲁⲫⲏ ⲉⲧ ⲟⲩⲁⲁⲃ · ⲛ̅ ⲑ ⲉ ⲛ̅ ϩⲉⲛ ϩⲓⲕⲱⲛ ⲉ ⲩⲛ̅ ⲟⲩ ⲯⲩⲭⲏ ⲙ̅ⲙⲟ ⲟⲩ · ⲉ ⲧⲣⲉ ⲛ ⲉⲧ ⲟⲩⲱϣ ⲉ ⲟⲩⲁϩ ⲟⲩ ⲛ̅ⲥⲱ ⲟⲩ · ⲧⲛ̅ⲧⲱⲛ ⲟⲩ ⲉ ⲛⲉⲩ ⲕⲁⲧⲟⲣⲑⲱⲙⲁ ⲉⲧ ⲧⲁⲓⲏⲩ ⲉ ⲧⲙ̅ ⲧⲣⲉ ⲩ ϣⲱⲡⲉ ⲉ ⲩ ϭⲟϫⲃ̅ ⲉⲣⲟ ⲟⲩ ϩⲓⲧⲛ̅ ⲧⲉⲩ ⲙⲛ̅ⲧ ϫⲱⲱⲣⲉ · ⲁⲛⲟⲕ ⲇⲉ ϩⲱ ⲛ ⲉⲧ ⲉⲓ ⲛⲁ ⲥϩⲁⲓⲥ ⲟⲩ ⲛⲏ ⲧⲛ̅ ⲧⲉⲛⲟⲩ ϩⲉⲛ ⲣⲱⲙⲉ ⲛⲉ ⲛ̅ⲧ ⲁ ⲩ ⲕⲁ ⲧⲟⲣⲑⲟⲩ ⲛ̅ ⲧ ⲁⲣⲉⲧⲏ ϩⲛ̅ ⲛⲉⲛ ⲕⲁⲓⲣⲟⲥ ⲛ̅ ⲥⲉ ϭⲟϫⲃ̅ ⲁⲛ ϩⲛ̅ ⲛⲉⲩ ⲕⲁⲧⲟⲣⲑⲱⲙⲁ · ⲙⲛ̅ ⲛⲉⲩ ⲙⲛ̅ⲧ ϫⲱⲱⲣⲉ ⲉⲣⲉ ⲛ̅ ⲣⲱⲙⲉ ⲛ̅ ⲁⲣⲭⲁⲓⲟⲥ · ⲛ̅ⲧ ⲁ ⲩ ⲥϩⲁⲓ ⲉⲧⲃⲏⲏⲧ ⲟⲩ ϩⲛ̅ ⲛⲉ ⲅⲣⲁⲫⲏ ⲉⲧ ⲟⲩⲁⲁⲃ · ϫⲉⲕⲁⲥ ⲛ ⲉⲧ ⲥⲱⲧⲙ̅ ⲉⲩⲉ ⲙⲉⲣⲉ ⲡ ⲡ ⲉⲧ ⲛⲁⲛⲟⲩ ϥ ⲉ ⲧⲣⲉ ⲩ ⲕⲧⲟ ⲟⲩ ϩⲱ ⲟⲩ · ⲉ ⲧ ⲙⲛ̅ⲧ ϫⲱⲱⲣⲉ ⲛ̅ ⲛⲉⲩ ⲁⲣⲉⲧⲏ ⲛ̅ϭⲓ ⲛ ⲉⲧ ϫⲱ ⲙ̅ⲙⲟ ⲥ ϫⲉ ⲙⲛ̅ ⲑ ⲉ ⲛ̅ ⲕⲁⲧⲟⲣⲑⲟⲩ ⲧⲉⲛⲟⲩ ϩⲛ̅ ⲛⲉ ⲭⲣⲟⲛⲟⲥ ⲛ̅ ϩⲁⲏ · ⲁⲛⲟⲕ ⲇⲉ Ϯ ϫⲱ ⲙ̅ⲙⲟ ⲥ ϫⲉ ⲡ ⲉⲧ ⲟⲩⲱϣ ⲉ ⲣ̅ ⲡ ⲡ ⲉⲧ ⲛⲁⲛⲟⲩ ϥ ⲡ ϩⲓⲥⲉ ⲛ̅ ⲛ̅ ⲕⲁⲓⲣⲟⲥ · ⲁⲩⲱ ⲧ ϭⲓⲛ ⲱⲛϩ̅ ⲉⲧ ⲟⲩⲟⲟⲗⲉ ⲛⲁ ϣ ⲕⲱⲗⲩ ⲁⲛ ⲙ̅ ⲡ ⲃⲓⲟⲥ ⲉⲧ ⲧⲏϣ ⲉ ⲕⲁⲧⲟⲣⲑⲟⲩ ⲛ̅ ⲛⲉ ϩⲃⲏⲩⲉ ⲉⲧ ⲛⲁⲛⲱ ⲟⲩ ⲣ̅ϣⲁⲛ ⲟⲩⲁ · ⲟⲩⲱϣ ⲉ ⲟⲩⲁϩ ϥ̅ ⲛ̅ ϣⲟⲣⲡ̅ ⲛ̅ⲥⲁ ⲡ ⲗⲟⲅⲟⲥ ⲛ̅ ⲧⲉ ⲫⲩⲥⲓⲥ ⲙⲛ̅ ⲛⲉ ⲥⲃⲟⲟⲩⲉ ⲛ̅ ⲛ̅ ⲣⲱⲙⲉ ⲉⲧ ⲟⲩⲁⲁⲃ · ⲛ̅ⲧ ⲁ ⲛ ϣⲁϫⲉ ⲉⲣⲟ ⲟⲩ · ϥ ⲛⲁ ϭⲓⲛⲉ ⲛ̅ ⲟⲩ ⲙⲟⲧⲛⲥ̅ ϩⲛ̅ ⲧⲉ ϩⲓⲏ ⲛ̅ ⲧ ⲡⲟⲗⲩϯⲁ ⲉⲧ ⲙⲏϩ ⲛ̅ ⲁⲣⲉⲧⲏ ⲙ̅ ⲡⲉ ⲥⲙⲟⲧ ⲛ̅ ⲛⲁⲓ ⲉⲧ ⲕⲏ ⲛⲁ ⲓ̈ ⲉϩⲣⲁⲓ ⲧⲉⲛⲟⲩ · ⲛ̅ ⲧⲛ̅ ϣⲁϫⲉ ⲉⲣⲟ ⲟⲩ ⲛ̅ ⲧⲛ̅ ⲥϩⲁⲓ ⲛⲏ ⲧⲛ̅ ⲛ̅ ⲧ ⲁⲣⲭⲏ ⲙ̅ ⲡⲉⲩ ⲃⲓⲟⲥ ⲙⲛ̅ ⲡ ⲉϯⲟⲥ ⲙ̅ ⲡ ⲧⲁⲓⲟ ⲛ̅ ⲧⲉⲩ ϩⲓⲏ ϩⲓⲧⲛ̅ ⲛ ⲉ ⲛⲧ ⲁ ⲩ ϣⲱⲡⲉ ϩⲓⲱⲱ ⲛ · ⲛ̅ ⲧⲛ̅ ⲟⲩⲟⲛϩ ⲟⲩ ⲉⲃⲟⲗ ⲛ̅ⲧⲱⲧⲛ̅ Ϩⲱⲧ ⲧⲏⲩⲧⲛ̅ ⲛ̅ ⲧⲉⲧⲛ̅ ⲥⲱⲧⲙ̅ · ⲉⲣⲟ ⲟⲩ ⲉ ϩⲛⲏ ⲧⲛ̅ ⲁϫⲛ̅ ⲗⲁⲁⲩ ⲙ̅ ⲙⲛ̅ⲧ̅ ⲁⲧ ⲛⲁϩⲧⲉ · ⲁⲩⲱ ⲁϫⲛ̅ ϯⲥⲧⲁⲍⲉ ⁛ ⲱ̅ ⲛ̅ ⲣⲱⲙⲉ ⲙ̅ ⲙⲁⲕⲁⲣⲓⲟⲥ ⲁⲩⲱ ⲛ̅ ⲣⲉϥ ϣⲙ̅ϣⲉ ⲙ̅ ⲡⲉ ⲭⲥ̅ · ⲁ ⲥ ϣⲱⲡⲉ ⲇⲉ Ϩⲛ̅ ⲧ ⲙⲛ̅ⲧ̅ ⲉⲣⲟ ⲛ̅ ⲧⲣⲁⲓ[ⲁ]ⲛⲟⲥ ⲡ ⲣ̅ⲣ̅ⲟ ⲉⲧⲉⲓⲉⲣⲉ ⲧ ⲙⲛ̅ⲧ ⲣϥ̅ ϣⲙ̅ϣⲉ ⲉⲓⲇⲱⲗⲟⲛ ⲥⲏⲣ ⲁ ϥ ϭⲙ̅ϭⲟⲙ · ⲛ̅ϭⲓ ⲟⲩ ⲥⲧⲣⲁϯⲗⲁⲧⲏⲥ ⲉ ⲡⲉϥ ⲣⲁⲛ ⲡⲉ ⲡⲗⲁⲕⲏⲧⲁⲥ · ⲉ ϥ ϩⲏⲛ ⲉϩⲟⲩⲛ ⲉ ⲡ ⲣ̅ⲣⲟ ⲉ ϥ ⲧⲁⲓⲏⲩ ⲇⲉ ⲉ ⲡⲉ ϩⲟⲩⲟ ϩⲙ̅ ⲡⲉϥ ⲅⲉⲛⲟⲥ ⲕⲁⲧⲁ ⲡⲉⲓ ⲕⲟⲥⲙⲟⲥ · ⲁⲩⲱ ⲛⲉ ⲟⲩ ⲣⲙ̅ ⲙ ⲁⲟ ⲉⲙⲁⲧⲉ ⲡⲉ · ⲉ ϥ ⲟⲩⲟⲧⲃ̅ ⲉ ⲛ̅ ⲛⲟϭ ⲧⲏⲣ ⲟⲩ ⲙ̅ ⲡ ⲡⲁⲗⲗⲁ ϯⲟⲛ ϩⲛ̅ ⲛⲉ ⲕⲧⲏⲥⲓⲥ ⲡ ⲛⲟⲩⲃ ⲙⲛ̅ ⲡ ϩⲁⲧ ϩⲉⲛ ϩⲙ̅ϩⲁⲗ ⲉ ⲛⲁϣⲱ ⲟⲩ ⲙⲛ̅ ⲡ ⲕⲉ ⲥⲉⲡⲉ ⲛ̅ ϩⲩ ⲡⲟⲥⲧⲁⲥⲓⲥ · ⲛⲉ ⲟⲩ ϩⲗ̅ⲗⲏⲛ ⲡⲉ ϩⲛ̅ ⲧⲉϥ ⲑⲣⲓⲥⲕⲓⲁ · ⲉ ϥ ⲕⲟⲥⲙⲉⲓ ⲇⲉ ϩⲛ̅ ⲛⲉ ϩⲃⲏⲩⲉ ⲛ̅ ⲧ ⲇⲓⲕⲁⲓⲟⲥⲩⲛⲏ · ⲛ ⲉⲧ ϩⲏϣ ⲛ ϥ̅ ⲃⲟⲏⲑⲉⲓ ⲉ ⲣⲟ ⲟⲩ · ⲉ ϥ ϯ ⲛ̅ⲧⲟⲟⲧ ⲟⲩ ⲛ̅ ⲛ ⲉⲧ ⲟⲩ ϫⲓ ⲙ̅ⲙⲟ ⲟⲩ ⲛ̅ ϭⲟⲛⲥ̅ · ⲛ ⲉⲧ ⲕⲏⲕ ⲁϩⲏⲩ Ϥ ϯ ϩⲓⲱ ⲟⲩ · ⲛ ⲉⲧ ϩⲕⲟⲉⲓⲧ ⲉ ϥ ⲥⲁⲛϣ̅ ⲙ̅ⲙⲟ ⲟⲩ · ϩⲁϩ ⲇⲉ ⲟⲛ ⲟⲩ ⲧϭⲁⲓⲟ ⲙ̅ⲙⲟ ⲟⲩ ⲉ ⲡ ⲙⲟⲩ ⲁ ϥ ⲛⲁϩⲙ ⲟⲩ · ϩⲛ̅ ⲛⲉϥ ⲭⲣⲏⲙⲁ ⲙ̅ⲙⲓⲛ ⲙ̅ⲙⲟ ϥ · ϩⲁⲡⲁⲝ ϩⲁⲡⲗⲱⲥ ⲉ ϥ ⲟⲓⲕⲟⲛⲟⲙⲉⲓ ⲛ̅ ⲟⲩⲟⲛ ⲛⲓⲙ ⲉⲧ ϣⲁⲁⲧ ⲕⲁⲧⲁ ⲧⲉ ⲭⲣⲓⲁ ⲙ̅ ⲡ ⲥⲱⲙⲁ · ⲁ ϥ ϣⲱⲡⲉ Ⲛ̅ ⲟⲩ ⲕⲟⲣⲛⲏⲗⲓⲟⲥ ⲛ̅ ⲃⲣ̅ⲣⲉ ϩⲙ̅ ⲡⲉ ⲟⲩⲟⲉⲓϣ ⲉⲧ ⲙ̅ ⲙⲁⲩ · Ⲛ ⲉⲩⲛ̅ⲧⲁ ϥ ⲟⲩ ⲥϩⲓⲙⲉ ⲇⲉ ⲙ̅ⲙⲁⲩ ⲛ̅ⲧⲟⲥ ϩⲱⲱ ⲥ ⲟⲛ ⲛⲉ ⲥ ϣⲙ̅ϣⲉ ⲉⲓⲇⲱⲗⲟⲛ ⲡⲉ · ⲁⲗⲗⲁ ⲛⲉ ⲥ ⲕⲟⲥⲙⲉⲓ ⲡⲉ ϩⲛ̅ ϩⲱⲃ ⲛⲓⲙ ⲉ ⲛⲁⲛⲱ ⲟⲩ ϩⲙ̅ ⲡⲉⲓ ⲥⲙⲟⲧ ⲛ̅ ⲟⲩⲱⲧ · ⲁ ⲩ ϫⲡⲟ ⲇⲉ ⲛ̅ ϣⲏⲣⲉ ⲥⲛⲁⲩ · ⲛⲁⲓ ⲟⲛ ⲁ ⲩ ⲥⲁⲛⲟⲩϣ ⲟⲩ ϩⲙ̅ ⲡⲉⲓ ⲥⲙⲟⲧ ⲛ̅ ⲟⲩⲱⲧ · ϩⲛ̅ ⲧⲉⲩ ⲡⲣⲟϩⲁⲓⲣⲉⲥⲓⲥ ⲉⲧ ⲛⲁⲛⲟⲩ ⲥ · ⲡ ⲣⲱⲙⲉ ⲇⲉ ⲛ̅ⲉ ϥ ⲟⲩⲟⲛϩ̅ ⲉⲃⲟⲗ ⲉⲙⲁⲧⲉ · ϩⲛ̅ ⲛⲉϥ ⲡ ⲉⲧ ⲛⲁⲛⲟⲩ ϥ · ⲉⲧⲉ ϥ ⲉⲓⲣⲉ ⲙ̅ⲙⲟ ⲟⲩ · ⲁⲩⲱ ⲛⲉ ϥ ⲟ ⲛ̅ ⲥⲟⲉⲓⲧ ϩⲛ̅ ⲧⲉϥ ⲙⲛ̅ⲧ ϫⲱⲱⲣⲉ · ϩⲱⲥⲧⲉ ⲉ ⲧⲣⲉ ⲛ̅ ⲃⲁⲣⲃⲁⲣⲟⲥ ⲣ̅ ϩⲟⲧⲉ ⲉⲩϣⲁⲛ ⲥⲱⲧⲙ̅ ⲉ ⲡⲉϥ ⲣⲁⲛ ⲙ̅ⲙⲁⲧⲉ · ⲉⲃⲟⲗ ϫⲉ ⲟⲩ ⲣⲉϥ ⲙⲓ̅ϣⲉ ⲡⲉ ⲉⲙⲁⲧⲉ · ⲁⲩⲱ ⲛⲉ ϥ ⲉⲩⲇⲟⲕⲓⲙⲉⲓ̅ ϩⲙ̅ ⲡⲟⲗⲩⲙⲟⲥ ⲛⲓⲙ · ⲧⲉϥ ⲥⲡⲟⲩⲇⲏ ⲧⲏⲣ ⲥ̅ ⲡⲉ ϭⲱⲣϭ̅ ⲉ ⲛⲉ ⲑⲩⲣⲓⲟⲛ ⲙ̅ⲙⲁⲧⲉ ⲁⲩⲱ ⲛ ϥ̅ ⲉⲩⲇⲟⲕⲏⲙⲉⲓ · ⲁⲗⲗⲁ ⲙ̅ⲡⲉ ⲡ ⲛⲟⲩⲧⲉ ⲡ ⲁⲅⲁⲑⲱⲥ ⲁⲩⲱ ⲡ ⲙⲁⲓ ⲣⲱⲙⲉ ⲛⲓⲙ ϩⲙ̅ ⲙⲁ ⲛⲓⲙ ⲉⲧ ⲁⲝⲓⲟⲩ ⲙ̅ⲙⲟ ϥ ⲙ̅ⲡⲉ ϥ ⲟⲃϣ ϥ̅ ⲉ ⲙ̅ ⲙⲛ̅ⲧ̅ ⲣⲉϥ ⲣ̅ ⲡ ⲉⲧ ⲛⲁⲛⲟⲩ ϥ ⲙ̅ ⲡ ⲉⲧ ⲙ̅ⲙⲁⲩ · ⲟⲩⲇⲉ ⲙ̅ⲡ ⲉ ϥ ⲟⲩⲱϣ ⲉ ⲧⲁⲕⲟ ⲧⲉϥ ⲅⲛⲱⲙⲏ ⲉⲧ ⲛⲁⲛⲟⲩ ⲥ · ⲁⲗⲗⲁ ⲕⲁⲧⲁ ⲡ ⲉⲧ ⲥⲏϩ ϫⲉ ϩⲛ̅ ϩⲉⲑⲛⲟⲥ ⲛⲓⲙ ⲉⲧ ⲣ̅ ϩⲟⲧⲉ ϩⲏⲧ ϥ̅ ⲙ̅ ⲡ ϫⲥ̅ · ⲁⲩⲱ ⲉⲧ ⲣ̅ ϩⲱⲃ ⲉ ⲧ ⲇⲓⲕⲁⲓⲟⲥⲩⲛⲏ ϥ ϣⲏⲡ ⲛ̅ ⲛⲁϩⲣⲁ ϥ · ⲉ ⲟⲩⲛ̅ⲧⲁ ϥ ⲇⲉ ⲙ̅ⲙⲁⲩ ⲛ̅ ⲛⲉ ⲥⲡⲗⲁⲭⲛⲟⲛ · ⲙ̅ ⲙⲛ̅ⲧ ϣⲁ ⲛ ϩⲧⲏ ϥ ⲛ̅ ϯ ϭⲟⲧ ⲁ ϥ ⲣ̅ ϩⲛⲁ ϥ ⲛ̅ϭⲓ ⲡ ⲛⲟⲩⲧⲉ ⲉ ⲧⲁⲛϩⲟ ϥ ϩⲛ̅ ⲟⲩ ⲥⲙⲟⲧ ⲛ̅ ϯ ⲙⲉⲓⲛⲉ ⲡⲁⲓ ⲉⲧ ⲛ̅ ⲛⲁ ⲧⲁⲩⲟⲟ ϥ ⁛— Ⲁ ⲥ ϣⲱⲡⲉ ⲇⲉ ⲛ̅ ⲟⲩ ϩⲟⲟⲩ ⲁ ϥ ⲃⲱⲕ ⲉ ϭⲱⲣϭ̅ ⲕⲁⲧⲁ ⲧⲉϥ ⲥⲩⲛⲏⲑⲓⲁ ⲉ ⲛⲉ ⲑⲏⲣⲓⲟⲛ ϩⲙ̅ ⲡ ⲧⲟⲟⲩ · ⲛ̅ⲧⲟϥ ⲙⲛ̅ ⲡⲉϥ ⲥⲧⲣⲁⲧⲉⲩⲙⲁ ⲉⲣⲉ ⲛⲉϥ ϩⲙ̅ϩⲁⲗ ⲧⲏⲣ ⲟⲩ ⲛⲙ̅ⲙⲁ ϥ · ⲁ ⲥ ⲟⲩⲱⲛϩ̅ ⲉⲃⲟⲗ ⲛⲁ ϥ ⲛ̅ϭⲓ ⲟⲩ ⲁⲅⲉⲗⲏ ⲛ̅ ⲉⲓⲟⲩⲗ ⲉ ⲥ ⲙⲟⲟⲛⲉ · ⲁ ϥ ⲟⲩⲉϩ ⲥⲁϩⲛⲉ ⲙ̅ ⲡⲉϥ ⲥⲧⲣⲁⲧⲉⲩⲙⲁ ⲉ ⲡⲱⲧ ⲛ̅ⲥⲱ ⲟⲩ · ⲉⲣⲉ ⲡ ⲙⲏⲏϣⲉ ⲧⲏⲣ ϥ̅ ⲛ ⲙ̅ ⲙⲁⲧⲟⲓ ⲥⲭⲟⲗⲁⲍⲉ ⲉ ϭⲱⲡⲉ ⲛ̅ ⲍⲱⲟⲛ · ⲁ ϥ ⲟⲩⲱⲛϩ̅ ⲉⲃⲟⲗ ⲛ̅ϭⲓ ⲟⲩⲁ ⲛ̅ϩⲏ ⲧ ⲟⲩ ⲉ ⲛⲉⲥⲱ ϥ · ⲁⲩⲱ ⲉ ϥ ϫⲟⲥⲉ ⲉⲣⲟ ⲟⲩ ⲧⲏⲣ ⲟⲩ ⲉ ⲁ ϥ ⲡⲉϩ ⲧ ⲁⲅⲉⲗⲏ · ⲁ ϥ ⲉⲓ ⲉⲃⲟⲗ ⲁ ϥ ⲡⲱⲧ · ⲉ ⲙ ⲙⲁ ⲛ̅ ϣⲏⲛ ⲉⲧ ϩⲛ̅ ⲛ̅ⲧⲟⲟⲩ ⲉⲧ ϫⲁϫⲱ ⲛⲁⲓ ⲉⲧ ⲙⲟⲕϩ̅ ⲙ̅ ⲙⲟⲟϣⲉ ⲛ̅ϩⲏⲧ ⲟⲩ · Ⲡⲁⲓ ⲇⲉ ⲛ̅ⲧⲉⲣⲉ ϥ ⲛⲁⲩ ⲉⲣⲟ ϥ ⲛ̅ϭⲓ ⲡⲗⲁⲕⲏⲧⲁⲥ · ⲁ ϥ ⲟⲩⲱϣ ⲉ ⲕⲟⲡ ϥ̅ · ⲁ ϥ ϫⲓ ⲛⲙ̅ⲙⲁ ϥ ⲛ̅ ϩⲉⲛ ⲙⲁⲧⲟⲓ ⲁ ϥ ⲕⲱ ⲡ ⲕⲉ ⲥⲉⲡⲉ ⲧⲏⲣ ϥ̅ ⲁ ϥ ⲡⲱⲧ · ⲛ̅ⲥⲱ ϥ · ⲛ ⲉ ⲛⲧ ⲁ ⲩ ⲃⲱⲕ ⲇⲉ ⲛⲙ̅ⲙⲁ ϥ ⲁ ⲩ ϩⲓⲥⲉ ⲁ ⲩ ⲕⲁ ⲧⲟⲟⲧ ⲟⲩ ⲉ ⲃⲟⲗ ⲁ ϥ ⲧⲱⲕ ⲉϩⲟⲩⲛ ⲙⲁⲩⲁⲁ ϥ ⲉ ϥ ⲡⲏⲧ · ⲕⲁⲧⲁ ⲧⲉ ⲡⲣⲟⲛⲓⲁ ⲇⲉ ⲙ̅ ⲡ ⲛⲟⲩⲧⲉ ⲙ̅ⲡⲉ ϥ ϩⲓⲥⲉ · ⲟⲩⲇⲉ ⲡⲉϥ ϩⲧⲟ ⲉⲧ ϥ̅ ⲧⲁⲗⲏⲩ ⲉⲣⲟ ϥ ⲙ̅ⲡⲉ ϥ ⲕⲁ ⲧⲟⲟⲧ ϥ̅ ⲉⲃⲟⲗ ϩⲛ̅ ⲛ̅ ⲧⲟⲡⲟⲥ · ⲉⲧ ϫⲁϫⲱ · ⲛ̅ⲧⲉⲣ ϥ̅ ⲱⲥⲕ̅ ⲇⲉ ⲉ ϥ ⲡⲏⲧ ⲛ̅ⲥⲱ ϥ ⲁ ϥ ⲟⲩⲱⲛϩ̅ ⲉⲃⲟⲗ ϩⲓ ⲡ ⲟⲩⲉ · ⲙ̅ ⲡⲉϥ ⲥⲧⲣⲁⲧⲉⲩⲙⲁ · ⲧⲟⲧⲉ ⲡ ⲍⲱⲟⲛ ⲉⲧ ⲙ̅ⲙⲁⲩ ⲁ ϥ ⲁϩⲉ ⲣⲁⲧ ϥ̅ ⲉϫⲛ̅ ⲟⲩ ⲧⲟⲟⲩ ⲉ ϥ ϫⲟⲥⲉ ⲉⲙⲁⲧⲉ · Ⲡⲉ ⲥⲧⲣⲁⲧⲏⲗⲁⲧⲏⲥ ⲇⲉ ⲛ̅ⲧⲉⲣⲉ ϥ ϩⲱⲛ ⲉϩⲟⲩⲛ ⲉⲣⲟ ϥ ⲉ ⲙⲛ̅ ⲣⲱⲙⲉ ϩⲁϩⲧⲏ ϥ ⲁ ϥ ⲁϩⲉ ⲣⲁⲧ ϥ̅ ⲉ ϥ ϭⲱϣⲧ̅ ⲛ̅ ⲥⲁ ⲥⲁ ⲛⲓⲙ · ⲁⲩⲱ ⲉ ϥ ⲙⲟⲕⲙⲉⲕ ⲙ̅ⲙⲟ ϥ ϫⲉ ⲉ ϥ ⲛⲁ ϭⲟⲡ ϥ̅ ⲛ̅ ⲁϣ ⲛ̅ ϩⲉ · ⲁⲩⲱ ⲡ ⲛⲟⲩⲧⲉ ⲡ ⲙⲁⲓ̈ ⲣⲱⲙⲉ ⲡ ⲉⲧⲉ [..]ⲟⲓⲛⲟⲛ ⲙ̅ ⲡ ⲟⲩϫⲁⲓ ⲛ̅ ⲛ̅ ⲣⲱⲙⲉ ϩⲛ̅ ϩⲁϩ ⲛ̅ ⲥⲙⲟⲧ · ⲁ ϥ ⲧⲣⲉ ϥ ϭⲱⲣϭ̅ ⲉ ⲡⲁⲓ ϩⲛ̅ ⲧⲉϥ ϭⲟⲣϭⲥ̅ ⲛ̅ ⲑ ⲉ ⲛ̅ ⲕⲟⲣⲛⲏⲗⲓⲟⲥ ϩⲓⲧⲙ̅ ⲡⲉⲧⲣⲟⲥ · ⲁⲩⲱ ⲛ̅ ⲑ ⲉ ⲙ̅ ⲡⲁⲩⲗⲟⲥ ⲛ̅ⲧ ⲁ ⲩ ⲟⲩⲱⲛϩ̅ ⲛⲁ ϥ ⲉⲃⲟⲗ ⲉ ϥ ⲡⲏⲧ ⲛ̅ⲥⲱ ϥ · Ⲛ̅ⲧⲉⲣⲉ ⲟⲩ ⲛⲟϭ ⲇⲉ ⲛ̅ ⲛⲁⲩ ϣⲱⲡⲉ · ⲉ ϥ ⲁϩⲉ ⲣⲁⲧ ϥ̅ ⲛ̅ϭⲓ ⲡⲗⲁⲕⲏⲧⲁⲥ · ⲉ ϥ ϭⲱϣⲧ̅ ⲉ ⲡ ⲍⲱⲟⲛ · ⲉ ϥ ⲣ̅ ϣⲡⲏⲣⲉ ⲇⲉ ⲙ̅ ⲡ ⲥⲁ ⲛ̅ ⲧⲉϥ ⲙⲛ̅ⲧ̅ ⲛⲟϭ · ⲉ ϥ ⲁⲡⲟⲣⲉⲓ ⲇⲉ ϫⲉ ⲉ ϥ ⲛⲁ ϭⲟⲡ ϥ̅ ⲛ̅ ⲁϣ ⲛ̅ ϩⲉ · ⲁ ⲡ ϫⲥ̅ ⲧⲥⲁⲃⲟ ϥ ⲉ ⲩ ⲙⲁⲉⲓⲛ ⲛ̅ ⲧⲉⲓ ⲙⲓⲛⲉ · ⲉ ⲧⲣⲉ ϥ ϭⲙ̅ϭⲟⲙ ⲛ̅ ⲛⲁⲩ ⲉⲣⲟ ϥ · ⲉ ⲁ ϥ ⲟⲩⲱⲛϩ̅ ⲛⲁ ϥ ⲉⲃⲟⲗ · ϩⲙ̅ ⲡⲉⲓ ⲥⲙⲟⲧ · ⲉⲣⲉ ⲟⲩ ⲙⲁⲉⲓⲛ ⲛ̅ ⲥ⳨ⲟ̅ⲥ̅ ϩⲛ̅ ⲧ ⲙⲏⲏⲧⲉ ⲛ̅ ⲛϥ̅ ⲧⲁⲡ · ⲉ ϥ ⲣ̅ ⲟⲩⲟⲉⲓⲛ ⲛ̅ ϩⲟⲩⲟ ⲉ ⲡ ⲣⲏ · ϩⲛ̅ ⲧ ⲙⲏⲏⲧⲉ ⲟⲛ · ⲛ̅ ⲛⲉϥ ⲧⲁⲡ · ⲉ ϥ ⲉⲓⲛⲉ ⲙ̅ ⲡ ⲥⲱⲙⲁ ⲛ̅ⲧ ⲁ ⲡ ⲛⲟⲩⲧⲉ ⲫⲟⲣⲉⲓ ⲙ̅ⲙⲟ ϥ · ϩⲛ̅ ⲧ ⲕⲁⲗⲁϩⲏ ⲛ̅ ⲧ ⲡⲁⲣⲑⲉⲛⲟⲥ · Ⲁⲩⲱ ⲁ ϥ ⲧⲁⲁ ϥ ϩⲓⲱⲱ ϥ ⲉⲧⲃⲉ ⲡⲉⲛ ⲟⲩϫⲁⲓ · ⲉ ⲁ ϥ ⲧⲱϩⲙ̅ ⲙ̅ ⲡⲗⲁⲕⲏⲧⲁⲥ · ϩⲓⲧⲛ̅ ⲟⲩ ⲥⲙⲏ ⲛ̅ ⲣⲱⲙⲉ ⲉⲃⲟⲗ ϩⲙ̅ ⲡ ⲍⲱⲟⲛ ⲉ ϥ ϫⲱ ⲙ̅ⲙⲟ ⲥ · ϫⲉ ⲱ̅ ⲡⲗⲁⲕⲏⲧⲁⲥ · ⲁϩⲣⲟ ⲕ ⲉ ⲕ ⲡⲏⲧ ⲛ̅ⲥⲱ ⲓ · ⲉⲧⲃⲏⲏⲧ ⲕ̅ ⲅⲁⲣ ⲛ̅ⲧ ⲁ ⲓ ⲟⲩⲱⲛϩ̅ ⲉⲃⲟⲗ ⲛⲁ ⲕ · ϩⲓⲧⲙ̅ ⲡⲉⲓ ⲍⲱⲟⲛ Ⲁⲛⲟⲕ ⲅⲁⲣ ⲡⲉ ⲓⲥ̅ ⲡ ⲉⲧ ⲕ ϣⲙ̅ϣⲉ ⲛⲁ ϥ ⲛ̅[ⲛⲉ ⲕ] ⲥⲟⲟⲩⲛ ⲙ̅ⲙⲟ ϥ ⲁⲛ · ⲁ ⲛⲉⲕ ⲙⲛ̅ⲧ̅ ⲣⲉϥ ⲣ̅ ⲡ ⲉⲧ ⲛⲁⲛⲟⲩ ϥ · ⲉⲧ ⲕ̅ ⲉⲓⲣⲉ ⲙ̅ⲙⲟ ⲟⲩ ⲉⲓ ⲙ̅ ⲡⲁ ⲙ̅ⲧⲟ ⲉⲃⲟⲗ · ⲉⲧⲃⲉ ⲡⲁⲓ ⲣⲱ ⲁ ⲓ ⲟⲩⲟⲛϩ ⲧ̅ ⲛⲁ ⲕ ⲉⲃⲟⲗ · ⲁⲩⲱ ⲁ ⲓ ϭⲱ̅ⲣϭ̅ ⲉⲣⲟ ⲕ ϩⲓⲧⲙ̅ ⲡⲉⲓ ⲍⲱⲟⲛ ⲛ̅ ⲁⲗⲟⲅⲟⲛ · ⲁⲩⲱ ⲁ ⲓ ϭⲟⲡ ⲕ̅ ϩⲛ̅ ⲛⲉ ϣⲛⲏⲩⲉ ⲛ̅ ⲧⲁ ⲙⲛ̅ⲧ̅ ⲡ ⲛⲟⲩⲧⲉ · ⲛ̅ ⲟⲩ ⲇⲓⲕⲁⲓⲟⲛ ⲁⲛ ⲡⲉ · ⲉ ⲧⲣⲉ ⲛ ⲉⲧ ⲙⲉ ⲙ̅ⲙⲟ ⲓ ϩⲛ̅ ⲛⲉⲩ ⲡⲣⲁⲝⲓⲥ · ⲉⲧ ⲛⲁⲛⲱ ⲟⲩ ⲣ̅ ϩⲙ̅ ϩⲁⲗ ⲛ̅ ⲛ̅ ⲇⲁⲓⲙⲱⲛⲓⲟⲛ ⲛ̅ ⲁⲕⲁⲑⲁⲣⲧⲟⲛ · ⲙⲛ̅ ⲛ̅ ⲉⲓ ⲇⲱⲗⲟⲛ ⲉⲧ ⲙⲟⲟⲩⲧ · ⲛ̅ ⲁⲗ · ⲁⲩⲱ ⲛ̅ ⲁⲛ ⲁⲓⲥⲑⲏⲧⲟⲥ · ⲉⲧⲃⲉ ⲡⲁⲓ ⲛ̅ⲧ ⲁ ⲓ ⲉⲓ ⲉ ⲡ ⲉⲥⲏⲧ ⲉϫⲙ̅ ⲡ ⲕⲁϩ · ϩⲙ̅ ⲡ ⲉⲓⲛⲉ · ⲉⲧ ⲕ̅ ⲛⲁⲩ ⲉⲣⲟ ⲓ ⲛ̅ϩⲏⲧ ϥ̅ ⲉ ⲓ ⲟⲩⲱϣ ⲉ ⲧⲟⲩϫⲟ ⲙ̅ ⲡ ⲅⲉⲛⲟⲥ ⲛ̅ ⲛ̅ ⲣⲱⲙⲉ · Ⲛⲧⲉⲣⲉ ϥ ⲥⲱⲧⲙ̅ ⲇⲉ ⲉ ⲛⲁⲓ ⲛ̅ϭⲓ ⲡⲗⲁⲕⲏⲧⲁⲥ ⲁ ϥ ⲣ̅ ϩⲟⲧⲉ ⲁ ϥ ϩⲉ ⲉϩⲣⲁⲓ ⲉϫⲙ̅ ⲡ ⲕⲁϩ ⁛— ⲛ̅ⲧⲉⲣ ⲟⲩ ⲛⲟϭ ⲇⲉ ⲛ̅ ⲛⲁⲩ ϣⲱⲡⲉ · ⲁ ϥ ⲧⲱⲟⲩⲛ ⲉϩⲣⲁⲓ ⲙⲁⲩⲁⲁ ϥ · ⲉ ϥ ⲟⲩⲱϣ ⲉ ⲉⲓⲙⲉ ⲉ ⲧ ⲁⲕⲣⲏⲃⲓⲁ ⲛ̅ ⲧⲉ ϣⲡⲏⲣⲉ ⲛ̅ⲧ ⲁ ⲥ ⲟⲩⲱⲛϩ̅ ⲉ ⲃⲟⲗ · ⲁⲩⲱ ⲛ ϥ̅ ϫⲱ ⲙ̅ⲙⲟ ⲥ ϫⲉ ⲟⲩ ⲁⲣⲁ ⲧⲉ ⲧⲉⲓ ⲟⲡⲧⲁⲥⲓⲁ ⲛ̅ⲧ ⲁ ⲓ ⲛⲁⲩ ⲉⲣⲟ ⲥ · ⲁⲩⲱ ⲟⲩ ⲁϣ ⲙ̅ ⲙⲉⲓⲛⲉ ⲧⲉ ⲧⲉⲓ ⲥⲙⲏ ⲛ̅ⲧ ⲁ ⲓ ⲥⲱⲧⲙ̅ ⲉⲣⲟ ⲥ · ⲟⲩⲟⲛϩ ⲕ̅ ⲛⲁ ⲓ̈ ⲉⲃⲟⲗ ⲱ̅ ⲡ ⲉⲧ ϣⲁϫⲉ ⲛⲙ̅ⲙⲁ ⲓ ϫⲉ ⲉⲓⲉ ⲡⲓⲥ [ⲧ]ⲉⲩⲉ ⲉⲣⲟ ⲕ ⁛— ⲡⲉϫⲉ ⲡ ϫⲥ̅ ⲇⲉ ⲛⲁ ϥ ϫⲉ ϯ ϩⲧⲏ ⲕ ⲱ̅ ⲡⲗⲁⲕⲏⲧⲁⲥ · ⲁⲛⲟⲕ ⲡⲉ ⲓ̅ⲥ̅ ⲡⲉ ⲭ̅ⲥ̅ ⲡ ϣⲏⲣⲉ ⲙ̅ ⲡ ⲛⲟⲩⲧⲉ ⲉⲧ ⲟⲛϩ̅ · Ⲡ ⲉⲛⲧ ⲁ ϥ ⲧⲁⲙⲓⲉ ⲧ ⲡⲉ ⲙⲛ̅ ⲡ ⲕⲁϩ · ⲉ ⲩ ϣⲟⲟⲡ ⲁⲛ · ⲁ ⲓ ⲧⲁⲙⲓⲉ ⲑ ⲩⲗⲏ ⲧⲏⲣ ⲥ̅ ⲉⲧⲉ ⲙⲛ̅ ⲧⲁ ⲥⲏⲏⲡⲉ · ＞— ⲁⲛⲟⲕ ⲡⲉ ⲛⲧ ⲁ ϥ ⲟⲩⲱ̅ⲛϩ̅ ⲉⲃⲟⲗ ⲙ̅ ⲡ ⲟⲩⲟⲉⲓⲛ ⲁ ⲓ ⲡⲟⲣϫ ϥ̅ ⲉⲃⲟⲗ ⲙ̅ ⲡ ⲕⲁⲕⲉ · ⲁⲛⲟⲕ ⲡⲉ ⲛⲧ ⲁ ⲓ ⲧⲁⲙⲓⲉ ⲡ ⲣⲏ ⲉ ⲧⲣⲉ ϥ ⲣ̅ ⲟⲩⲟⲉⲓⲛ ⲙ̅ ⲡⲉ ϩⲟⲟⲩ · ⲁⲩⲱ ⲁ ⲓ ⲧⲉϣ ⲡ ⲟⲟϩ ⲙⲛ̅ ⲛ̅ ⲥⲓⲟⲩ ⲉ ⲧⲣⲉ ⲩ ⲣ̅ ⲟⲩⲟⲉⲓⲛ ⲛ̅ ⲧⲉ ⲩϣⲏ ⁛— ⲁⲛⲟⲕ ⲡⲉ ⲛⲧ ⲁ ⲓ ⲧⲉϣ ⲛⲉ ⲭⲣⲟⲛⲟⲥ ⲙⲛ̅ ⲛⲉ ⲟⲩⲟⲉⲓϣ ⲙⲛ̅ ⲛⲉ ϩⲟⲟⲩ ⁛— Ⲁⲛⲟⲕ ⲡ ⲉⲛⲧ ⲁ ⲓ ⲡⲗⲁⲥⲥⲉ ⲙ̅ ⲡ ⲣⲱⲙⲉ ⲉⲃⲟⲗ ϩⲙ̅ ⲡ ⲕⲁϩ · ⲁ ⲓ ⲟⲩⲱⲛϩ̅ ⲉⲃⲟⲗ ϩⲓϫⲱ ϥ ϩⲛ̅ ⲧ ⲥⲁⲣⲝ̅ · ⲛ̅ⲧ ⲁ ⲓ ϫⲓⲧ ⲥ̅ ⲉⲧⲃⲉ ⲡ ⲟⲩϫⲁⲓ ⲛ̅ ⲛ̅ ⲣⲱⲙⲉ · ⲁⲛⲟⲕ ⲡ ⲉⲛⲧ ⲁ ⲩ ⲥ⳨ⲟ̅ⲩ̅ ⲙ̅ⲙⲟ ⲓ ⲁ ⲓ ⲙⲟⲩ ⲁ ⲩ ⲧⲟⲙⲥ ⲧ̅ ⲁ ⲓ ⲧⲱⲟⲩⲛ ϩⲙ̅ ⲡ ⲙⲉϩ ϣⲟⲙⲛ̅ⲧ̅ ⲛ̅ ϩⲟⲟⲩ ⲉⲃⲟⲗ ϩⲛ̅ ⲛ ⲉⲧ ⲙⲟⲟⲩⲧ · ＞— Ⲛⲧⲉⲣⲉ ϥ ⲥⲱⲧⲙ̅ ⲇⲉ ⲛⲁ ⲓ ⲛ̅ϭⲓ ⲡⲗⲁⲕⲏⲧⲁⲥ ⲁ ϥ ϩⲉ ⲉϫⲙ̅ ⲡⲉϥ ϩⲟ ⲁ ϥ ⲱϣ ⲉⲃⲟⲗ ϫⲉ ϯ ⲡⲓⲥⲧⲉⲩⲉ ⲉ ⲡ ϫⲥ̅ ϫⲉ ⲛ̅ⲧⲟⲕ ⲡⲉ ⲛⲧ ⲁ ⲕ ⲧⲁⲙⲓⲉ ⲛ̅ⲕⲁ ⲛⲓⲙ ⲁⲩⲱ ⲡ ⲉⲧ ⲕ̅ⲧⲟ ⲛ̅ ⲛ ⲉⲧ ⲥⲟⲣⲙ̅ ⲙⲛ̅ ⲛ ⲉⲛⲧ ⲁ ⲩ ⲥⲟⲣⲙ̅ · ⲁⲩⲱ ⲛ̅ⲧⲟⲕ ⲡⲉ ⲡ ⲣϥ̅ ⲧⲁⲛϩⲟ ⲛ̅ ⲛ ⲉⲛⲧ ⲁ ⲩ ⲙⲟⲩ · ⲁ ϥ ⲟⲩⲱϣⲃ̅ Ⲛ̅ϭⲓ ⲡ ϫⲥ̅ ϫⲉ ⲉϣⲁ ⲕ ⲡⲓⲥⲧⲉⲩⲉ ⲙⲟⲟϣⲉ ⲛ ⲅ̅ ϯ ⲡⲉⲕ ⲟⲩⲟⲓ ⲉ ⲛ ⲁⲣⲭⲏ ⲉⲣⲉⲩⲥ ⲛ̅ ⲛⲉ ⲭⲣⲓⲥϯⲁⲛⲟⲥ · ⲛ ⲅ̅ ϣⲓⲛⲉ ⲉⲃⲟⲗ ϩⲓ ⲧⲟⲟⲧ ⲟⲩ ⲛ̅ⲥⲁ ⲧⲉ ⲭⲁⲣⲓⲥⲧⲉ ⲉⲃⲟⲗ ϩⲓⲧⲙ̅ ⲡ ⲃⲁⲡϯⲥⲙⲁ · ⲁ ϥ ⲟⲩⲱϣⲃ̅ ⲛ̅ϭⲓ ⲡⲗⲁⲕⲏⲧⲁⲥ Ⲡⲉϫⲁ ϥ ⲛⲁ ϥ ϫⲉ ⲡ ϫⲥ̅ ⲟⲩⲉϩ ⲥⲁϩⲛⲉ ⲛⲁ ⲓ ⲉ ⲧⲣ ⲁ ϫⲱ ⲛ̅ ⲛⲉⲓ ϣⲁϫⲉ ⲉ ⲧⲁ ⲥϩⲓⲙⲉ ⲙⲛ̅ ⲛⲁ ϣⲏⲣⲉ · ϫⲉⲕⲁⲥ ⲉⲩⲉ ⲡⲓⲥⲧⲉⲩⲉ ϩⲱ ⲟⲩ ⲉⲣⲟ ⲕ · Ⲡⲉϫⲉ ⲡ ϫⲥ̅ ⲇⲉ ⲛⲁ ϥ ϫⲉ ⲧⲁⲩⲟ ⲟⲩ ⲉⲣⲟ ⲟⲩ · ⲁⲩⲱ ⲛ̅ⲧⲉⲧⲛ̅ ⲧⲃ̅ⲃⲟ ⲉⲃⲟⲗ ϩⲙ̅ ⲡ ϫⲱϩⲙ̅ · ϩⲙ̅ ⲡ ⲧⲣⲉ ⲧⲉⲧⲛ̅ ϫⲓ · ⲛ̅ ⲧⲉ ⲥⲫⲣⲁⲅⲓⲥ ⲙ̅ ⲡ ⲃⲁⲡϯⲥⲙⲁ · ⲛ ⲅ̅ ⲕⲧⲟ ⲕ ⲟⲛ ⲉ ⲡⲉⲓ ⲙⲁ ⲛ̅ ⲧⲁ ⲟⲩⲟⲛϩ̅ ⲧ̅ ⲉⲣⲟ ⲕ ⲛ̅ ⲧⲁ ϫⲱ ⲛⲁ ⲕ ⲙ̅ ⲡ ⲙⲩⲥⲧⲏ ⲣⲓⲟⲛ ⲙ̅ ⲡ ⲟⲩϫⲁⲓ · ⲁ ϥ ⲉⲓ ⲇⲉ ⲉ ⲡ ⲉⲥⲏⲧ Ϩⲓ̈ ⲡ ⲧⲟⲟⲩ ⲛ̅ϭⲓ ⲡⲗⲁⲕⲏⲧⲁⲥ · ⲁ ϥ ⲃⲱⲕ ⲉϩⲟⲩⲛ ⲉ ⲡⲉϥ ⲏⲓ · ⲛ̅ⲧⲉⲣⲉ ⲣⲟⲩϩⲉ ⲇⲉ ϣⲱⲡⲉ ⲁ ϥ ⲁⲣⲭⲉⲓ ⲉ ϫⲱ · ⲉ ⲧϥ̅ ⲥϩⲓⲙⲉ ⲙⲛ̅ ⲛⲉϥ ϣⲏⲣⲉ ⲛ̅ ⲛ ⲉⲛⲧ ⲁ ϥ ⲛⲁⲩ ⲉⲣⲟ ⲟⲩ ϩⲛ̅ ⲑ ⲟⲣⲁⲥⲓⲥ · ⲙⲛ̅ ⲑ ⲉ ⲛ̅ⲧ ⲁ ⲡ ϫⲥ̅ ⲟⲩⲱⲛϩ̅ ⲛⲁ ϥ ⲉⲃⲟⲗ · ⲁ ⲥ ⲱϣ Ⲉⲃⲟⲗ ⲛ̅ ⲧⲉ ⲩⲛⲟⲩ ⲛϭⲓ ⲧϥ̅ ⲥϩⲓⲙⲉ ϫⲉ ⲕⲩⲣⲓ ⲡⲁ ⲥⲟⲛ · ⲁ ⲕ ⲛⲁⲩ ⲉ ⲡ ⲛⲟⲩⲧⲉ ⲛ̅ⲧ ⲁ ⲩ ⲥ⳨ⲟ̅ⲩ̅ ⲙ̅ⲙⲟ ϥ · ⲡⲁⲓ ⲉⲧⲉⲣⲉ ⲛⲉ ⲭⲣⲓⲥ ϯⲁⲛⲟⲥ · ϣⲙ̅ϣⲉ ⲛⲁ ϥ · ⲛ̅ⲧⲟϥ ⲅⲁⲣ ⲡⲉ ⲡ ⲛⲟⲩⲧⲉ ⲙ̅ ⲙⲉ · ⲙⲁⲩⲁⲁ ϥ ⲡⲁⲓ ⲉⲧ ⲛⲟⲩϩⲙ̅ ⲛ̅ ⲛ ⲉⲧ ϩⲗ̅ⲡⲓ̈ⲍⲉ ⲉⲣⲟ ϥ · ⲁⲩⲱ ⲁ ⲥ ⲱϣ ⲉⲃⲟⲗ ⲉⲙⲁⲧⲉ ⲉ ⲥ ϫⲱ ⲙ̅ⲙⲟ ⲥ ϫⲉ ⲛⲁ ⲛⲁ ⲓ ⲡ ϫⲥ̅ ⲓⲥ̅ ⲡⲉ ⲭⲥ̅ · ⲙⲛ̅ ⲡⲁ ⲕⲉ ϣⲏⲣⲉ ⲥⲛⲁⲩ · ⲁⲩⲱ ⲡⲉϫⲁ ⲥ ⲙ̅ ⲡⲉⲥ ϩⲁⲓ · ϫⲉ ϩⲣⲁⲓ ϩⲛ̅ ⲧⲉ ⲩϣⲏ ⲛ̅ⲧ ⲁ ⲥ ⲟⲩⲉⲓⲛⲉ · ⲁⲛⲟⲕ ϩⲱⲱ ⲧ ⲟⲛ · Ⲁ ⲓ ⲛⲁⲩ ⲉⲣⲟ ϥ ⲉ ϥ ϫⲱ ⲙ̅ⲙⲟ ⲥ ⲛⲁ ⲓ ϫⲉ ⲣⲁⲥⲧⲉ ⲛ̅ⲧⲟ ⲙⲛ̅ ⲡⲟⲩ ϩⲁⲓ ⲙⲛ̅ ⲛⲟⲩ ϣⲏⲣⲉ ⲧⲉⲧⲛ̅ ⲛⲏⲩ ϣⲁⲣⲟ ⲓ · ⲁⲩⲱ ⲁ ⲓ ⲥⲟⲩⲱⲛ ϥ̅ ϫⲉ ⲛ̅ⲧⲟϥ ⲡⲉ ⲡ ⲛⲟⲩⲧⲉ ⲓⲥ̅ ⲡⲉ ⲭⲥ̅ ⲡ ⲛⲟⲩⲧⲉ ⲛ̅ ⲛ̅ ⲅⲁⲗⲓⲗⲁⲓⲟⲥ ⲛ̅ⲧⲟϥ ⲟⲩⲱϣ ⲉ ⲟⲩⲱⲛϩ̅ ⲛⲁ ⲕ ⲉⲃⲟⲗ ϩⲛ̅ ⲟⲩ ϣⲡⲏⲣⲉ ⲛ̅ ϯ ⲙⲉⲓⲛⲉ ϩⲓⲧⲛ̅ ⲟⲩ ⲍⲱⲟⲛ ϫⲉⲕⲁⲥ ⲉ ⲕ ⲛⲁ ⲡⲗⲩⲥⲥⲉ ⲉϫⲛ̅ ⲧϥ̅ ϭⲟⲙ ⲛ ⲅ̅ ⲡⲓⲥⲧⲉⲩⲉ ⲉⲣⲟ ϥ · Ⲁⲙⲟⲩ ϭⲉ ⲧⲉⲛⲟⲩ ϩⲣⲁⲓ ϩⲛ̅ ⲧⲉ ⲩϣⲏ · ⲛ̅ ⲧⲛ̅ ⲃⲱⲕ ⲛ̅ ⲧⲛ̅ ϫⲓ ⲃⲁⲡⲧⲓⲥⲙⲁ ϩⲓⲧⲛ̅ ⲛ̅ ⲁⲣⲭⲏⲉⲣⲉⲩⲥ ⲛ̅ ⲛⲉ ⲭⲣⲓⲥϯⲁⲛⲟⲥ · ⲕⲁⲧⲁ ⲑ ⲉ ⲛ̅ⲧ ⲁ ϥ ϩⲱⲛ ⲉⲧⲟⲟⲧ ⲕ̅ · ϩⲓⲧⲙ̅ ⲡⲁⲓ ⲅⲁⲣ ⲉ ϣⲁ ⲩ ⲣ̅ ⲣⲙ̅ ⲛ̅ ⲏⲓ ⲛⲁ ϥ ⲛ̅ϭⲓ ⲛ ⲉⲧ ⲡⲓⲥⲧⲉⲩⲉ ⲉⲣⲟ ϥ · ϥ ⲟⲩⲱϣⲃ̅ ⲛ̅ϭⲓ ⲡⲗⲁⲕⲏⲧⲁⲥ ⲡⲉϫⲁ ϥ ϫⲉ ⲡⲁⲓ ⲡⲉ ⲛⲧ ⲁ ϥ ϫⲟⲟ ϥ ⲛⲁ ⲓ ⲛ̅ϭⲓ ⲡ ⲉⲧ ⲁ ϥ ⲟⲩⲱⲛ̅ϩ̅ ⲉⲣⲟ ⲓ · ϩⲛ̅ ⲧ ⲡⲁϣⲉ ⲇⲉ ⲛ̅ ⲧⲉ ⲩϣⲏ ⲁ ⲩ ϫⲓ ⲙ̅ ⲡⲉⲩ ϣⲏⲣⲉ ⲥⲛⲁⲩ ϩⲛ̅ ⲟⲩ ϩⲱⲡ · ⲁⲩⲱ ϩⲉⲛ ⲕⲟⲩⲓ ⲉⲃⲟⲗ ϩⲛ̅ ⲛⲉⲩ ϩⲙ̅ϩⲁⲗ · ⲁ ⲩ ⲃⲱⲕ ⲉⲣⲁⲧ ϥ̅ ⲙ̅ ⲡ ⲁⲣⲭⲓⲉⲣⲉⲩⲥ ⲛ̅ ⲛⲉ ⲭⲣⲓⲥϯⲁⲛⲟⲥ ⲁ ⲩ ϫⲱ ⲉⲣⲟ ϥ ⲙ̅ ⲡ ϩⲟⲣⲟⲙⲁ ⲧⲏⲣ ϥ̅ · ⲁ ⲩ ϩⲟⲙⲟⲗⲟⲅⲉⲓ ⲉ ⲡⲓⲥⲧⲉⲩⲉ ⲉ ⲡ ϫⲥ̅ ⲓ̅ⲥ̅ ⲡⲉ ⲭⲥ̅ · ⲁ ⲩ ⲥⲡ̅ⲥⲱⲡ ϥ̅ ⲉ ϯ ⲛⲁ ⲩ ⲛ̅ ⲧⲉ ⲥⲫⲣⲁⲅⲓⲥ ⲙ̅ ⲡⲉ ⲭⲥ̅ ϩⲓⲧⲛ̅ ⲡ ⲃⲁⲡⲧⲓⲥⲙⲁ · ⲛ̅ⲧⲟϥ ⲇⲉ ⲉ ϥ ⲣⲁϣⲉ ⲁⲩⲱ ⲁ ϥ ϯ ⲉⲟⲟⲩ ⲙ̅ ⲡ ⲛⲟⲩⲧⲉ ⲡⲁⲓ ⲉⲧ ⲟⲩⲉϣ ⲧⲣⲉ ⲣⲱⲙⲉ ⲛⲓⲙ ⲱⲛ̅ϩ̅ ⲁⲩⲱ ⲛ̅ ⲥⲉ ⲉⲓ ⲉ ⲡ ⲥⲟⲟⲩⲛ ⲛ̅ ⲧ ⲙⲉ · ⲡ ⲁⲣⲭⲓⲉⲣⲉⲩⲥ ⲇⲉ ⲁ ϥ ϫⲓⲧ ⲟⲩ ⲁ ϥ ⲕⲁⲑⲏⲅⲉⲓ ⲙ̅ⲙⲟ ⲟⲩ ⲁ ϥ ϯ ⲉⲧⲟⲟⲧ ⲟⲩ ⲛ̅ ⲙ̅ ⲙⲩⲥⲧⲏⲣⲓⲟⲛ ⲉⲧ ⲟⲩⲁⲁⲃ · ⲛ̅ⲧⲉ ⲧ ⲡⲓⲥⲧⲓⲥ ⲁⲩⲱ ⲁ ϥ ⲃⲁⲡϯⲍⲉ ⲙ̅ⲙⲟ ⲟⲩ ⲉ ⲡ ⲣⲁⲛ ⲙ̅ ⲡ ⲉⲓⲱⲧ ⲙⲛ̅ ⲡ ϣⲏⲣⲉ ⲙⲛ̅ ⲡⲉ ⲡⲛⲁ̅ ⲉⲧ ⲟⲩⲁⲁⲃ · Ⲡⲗⲁⲕⲏⲧⲁⲥ Ⲇⲉ ⲁ ϥ ⲙⲟⲩⲧⲉ ⲉⲣⲟ ϥ ϫⲉ ⲉⲩⲥⲧⲁⲑⲓⲟⲥ ⲁⲩⲱ ⲧⲉϥ ⲥϩⲓⲙⲉ ϫⲉ ⲑⲉⲟⲡⲓⲥⲧⲏ · ⲁⲩⲱ ⲛϥ̅ ϣⲏⲣⲉ ⲁ ϥ ⲙⲟⲩⲧⲉ ⲉ ⲡ ⲛⲟϭ ϫⲉ ⲁⲅⲁⲡⲓⲟⲥ · ⲁⲩⲱ ⲡ ⲕⲟⲩⲓ ϫⲉ ⲑⲉⲟⲡⲓⲥⲧⲟⲥ · ⲁ ϥ ϯ ⲛⲁ ⲩ ⲉⲃⲟⲗ ϩⲙ̅ ⲡ ⲥⲱⲙⲁ ⲉⲧ ⲧⲁⲓⲏⲩ ⲙⲛ̅ ⲡⲉ ⲥⲛⲟϥ ⲙ̅ ⲡⲉ ⲭⲥ̅ ⲁ ϥ ⲕⲁⲁ ⲩ ⲉⲃⲟⲗ · ⲉ ϥ ϫⲱ ⲙ̅ⲙⲟ ⲥ ⲛⲁ ⲩ · ϫⲉ ⲡ ⲛⲟⲩⲧⲉ ⲡⲉ ⲭⲥ̅ ⲉϥⲉ ϣⲱⲡⲉ ⲛⲙ̅ⲙⲏⲏ ⲧⲛ̅ · ⲁⲩⲱ ⲛ ϥ̅ ⲭⲁⲣⲓⲍⲉ ⲛⲏ ⲧⲛ̅ ⲛ̅ ⲧⲉϥ ⲙⲛ̅ⲧ̅ ⲉⲣⲟ ϣⲁ ⲉⲛⲉϩ · Ⲉⲓⲙⲉ ⲇⲉ ⲧ ϭⲓϫ ⲙ̅ ⲡ ϫⲥ̅ ϣⲟⲟⲡ ⲛⲙ̅ⲙⲏⲏ ⲧⲛ̅ · ⲛ̅ⲧⲱⲧⲛ̅ ⲇⲉ ϯ ⲡⲁⲣⲁⲕⲁⲗⲉⲓ ⲙ̅ⲙⲱ ⲧⲛ̅ ϫⲉⲕⲁⲥ ⲉⲧⲉⲧⲛ̅ϣⲁⲛ ϣⲱⲡⲉ ϩⲙ̅ ⲡ ⲡⲁⲣⲁⲇⲓⲥⲟⲥ ⲉ ⲧⲉⲧ ⲛⲁ ⲣ̅ ⲡ ⲙⲉⲉⲩⲉ ⲛ̅ ⲧⲉ ⲯⲩⲭⲏ ⲛ̅ ⲓⲱϩⲁⲛⲛⲏⲥ · ⲡⲉⲓ ⲉⲗⲁⲭⲓⲥⲧⲟⲥ ⲛ̅ ⲉⲃⲓⲏⲛ · Ϩⲧⲟⲟⲩⲉ ⲇⲉ ⲛ̅ⲧⲉⲣⲉ ϥ ϣⲱⲡⲉ · ⲁ ϥ ϫⲓ ⲛ̅ϭⲓ ⲉⲩⲥⲧⲁⲑⲓⲟⲥ ⲛ̅ ϩⲉⲛ ϩⲧⲱⲱⲣ · ⲁ ϥ ⲃⲱⲕ ⲉ ⲡ ⲧⲟⲟⲩ ⲁ ϥ ϩⲱⲛ ⲉϩⲟⲩⲛ ⲉ ⲡ ⲙⲁ ⲛ̅ⲧ ⲁ ϥ ⲛⲁⲩ ⲉ ⲧ ⲟⲡⲧⲁⲥⲓⲁ ⲛ̅ϩⲏⲧ ϥ̅ · ⲁ ϥ ϫⲟⲟⲩ ⲇⲉ ⲛ ⲙ̅ ⲙⲁⲧⲟⲓ ⲛ̅ ⲧ ⲗⲟⲓϭⲉ ⲛ̅ ϭⲱ ⲣϭ̅ ⲉ ⲛ̅ ⲍⲱⲟⲛ · ⲛ̅ⲧⲟϥ ⲇⲉ ⲁ ϥ ϭⲱ ⲛ̅ ⲟⲩ ⲕⲟⲩⲓ ⲙⲁⲩⲁⲁ ϥ · ⲙⲛ̅ⲛ̅ⲥⲱ ⲥ ⲁ ϥ ϯ ⲡⲉϥ ⲟⲩⲟⲓ · ⲁ ϥ ϩⲛ̅ⲧ ϥ̅ ⲉϩⲟⲩⲛ ⲉ ⲡ ⲙⲁ ⲛ̅ⲧ ⲁ ϥ ⲛⲁⲩ ⲉ ⲡ ⲧⲩⲡⲟⲥ ⲛ̅ ϣⲟⲣⲡ̅ ⲛ̅ϩⲏⲧ ϥ̅ · ⲁ ϥ ⲡⲁϩⲧ ϥ̅ ⲉϫⲙ̅ ⲡⲉϥ ϩⲟ ⲁ ϥ ⲱϣ ⲉⲃⲟⲗ ⲉ ϥ ϫⲱ ⲙ̅ⲙⲟ ⲥ ϫⲉ ⲡ ϫⲥ̅ ⲁ ⲓ ⲉⲓⲙⲉ ϫⲉ ⲛ̅ⲧⲟⲕ ⲡⲉ ⲡⲉ ⲭⲥ̅ ⲡ ϣⲏⲣⲉ ⲙ̅ ⲡ ⲛⲟⲩⲧⲉ ⲉⲧ ⲟⲛϩ̅ ⲁⲩⲱ ⲁ ⲓ ⲡⲓⲥⲧⲉⲩⲉ ⲉⲣⲟ ⲕ ⲙⲛ̅ ⲡⲉⲕ ⲉⲓⲱⲧ ⲛ̅ ⲁⲅⲁⲑⲱⲥ ⲙⲛ̅ ⲡⲉ ⲡⲛⲁ̅ ⲉⲧ ⲟⲩⲁⲁⲃ · ⲧⲉⲛⲟⲩ ϭⲉ Ϯ ⲥⲟⲡⲥⲡ̅ ⲙ̅ⲙⲟ ⲕ · ⲉϣϫⲉ ⲁ ⲕ ⲁⲁ ⲧ ⲛ̅ ⲙ̅ⲡϣⲁ ⲛ̅ ⲧⲉ ⲭⲁⲣⲓⲥ · ⲉⲧ ⲟⲩⲁⲁⲃ ⲛ̅ⲧⲉ ⲧⲕ̅ ⲙⲛ̅ⲧ̅ ⲛⲟⲩⲧⲉ · ⲧⲥⲁⲃⲟ ⲓ ⲉ ⲛ ⲉⲛⲧ ⲁ ⲕ ϫⲟⲟⲩ ⲛⲁ ⲓ · ⲛ̅ ⲧⲉ ⲩⲛⲟⲩ ⲇⲉ ⲁ ⲡ ϫⲥ̅ ⲟⲩⲱϣⲃ̅ ⲡⲉϫⲁ ϥ ⲛⲁ ϥ ϫⲉ ⲛⲁⲓⲁⲧ ⲕ̅ ⲱ̅ ⲡⲗⲁⲕⲏⲧⲁⲥ ⲛ̅ⲧⲟⲕ ϫⲉ ⲁ ⲕ ϣⲱⲡ ⲉⲣⲟ ⲕ ⲙ̅ ⲡ ϫⲱⲕⲙ̅ ⲛ̅ ⲧⲉ ⲭⲁⲣⲓⲥ · ⲁ ⲕ ϯ ϩⲓⲱⲱ ⲕ ⲛ̅ ⲧ ⲙⲛ̅ⲧ̅ ⲁⲧ ⲧⲁⲕⲟ ⲉⲧ ⲙⲏⲛ ⲉⲃⲟⲗ ϣⲁ ⲉⲛⲉϩ · ⲧⲉⲛⲟⲩ ϭⲉ ⲁ ϥ ⲟⲩ ⲱⲛ̅ϩ̅ ⲉⲃⲟⲗ ⲛ̅ϭⲓ ⲫ ⲱⲃ ⲛ̅ ⲧⲕ̅ ⲡⲓⲥϯⲥ · ⲉⲡⲉⲓⲇⲏ ⲡ ⲇⲓⲁ ⲃⲟⲩⲗⲟⲥ ⲛ̅ⲁ ⲫⲑⲟⲛⲉⲓ ⲉⲣⲟ ⲕ ϫⲉ ⲁ ⲕ ⲕⲁⲁ ϥ ⲛ̅ⲥⲱ ⲕ · ⲁⲩⲱ ϥ ⲛⲁ ⲥⲡⲟⲩⲇⲁⲍⲉ ⲉ ⲣ̅ ⲕⲟⲧ ⲥ̅ ⲛⲓⲙ ⲛ ϥ̅ ϯ ⲟⲩⲃⲏ ⲕ · ϩⲁⲡⲥ̅ ⲅⲁⲣ ⲉ ⲧⲣ ⲕ̅ ϥⲓ ϩⲁ ϩⲁϩ ⲙ̅ ⲡⲓⲣⲁⲥⲙⲟⲥ · ⲉⲕ ϣⲁⲛ ϩⲩⲡⲟⲙⲉⲓⲛⲉ ⲉⲣⲟ ⲟⲩ ⲕ ⲛⲁ ϫⲓ ⲙ̅ ⲡⲉ ⲕⲗⲟⲙ ⲙ̅ ⲡⲉ ϫⲣⲟ · ⲉⲓⲥ ϩⲏⲏⲧⲉ ⲁ ⲕ ϫⲓⲥⲉ ⲉⲙⲁⲧⲉ ϩⲛ̅ ⲛⲉ ϩⲃⲏⲩⲉ ⲙ̅ ⲡ ⲃⲓⲟⲥ ϣⲁ ϩⲟⲩⲉ ⲧⲉⲛⲟⲩ · ⲙⲛ̅ ⲧ ⲙⲛ̅ⲧ̅ ⲣⲙ̅ ⲙ ⲁⲟ · ⲙ̅ ⲡⲣⲟⲥⲟⲩⲟⲉⲓϣ · Ⲡⲁⲗⲓⲛ ⲟⲛ ⲛ ⲅ̅ ⲣ̅ ⲣⲙ̅ ⲙ ⲁⲟ ϩⲙ̅ ⲡ ϫⲓⲥⲉ ⲙ̅ ⲡⲛ̅ⲓ̅ⲕⲟⲛ · ⲙ̅ⲡⲣ̅ ⲣ̅ ϭⲱⲃ ⲧⲉⲛⲟⲩ ⲟⲩⲇⲉ ⲙ̅ⲡⲣ̅ ϭⲱⲧⲡ̅ ⲛ̅ⲛⲁϩⲣⲛ̅ ⲡ ⲉⲟⲟⲩ ⲙ̅ ⲡⲉⲓ ⲕⲟⲥⲙⲟⲥ · ⲡⲁⲓ ⲉⲧ ϣⲟⲟⲡ ⲛⲁ ⲕ ⲛ̅ ϣⲟⲣⲡ̅ · ⲁⲗⲗⲁ ⲛ̅ ⲑ ⲉ ⲛ̅ⲧ ⲁ ⲕ ⲟⲩⲱⲛϩ̅ ⲉⲃⲟⲗ ⲛ̅ ϫⲱⲱⲣⲉ ϩⲛ̅ ⲛ̅ ⲣⲱⲙⲉ · ⲉ ⲕ ⲡⲟⲗⲉⲙⲉⲓ · ⲉ ⲕ ⲥⲡⲟⲩⲇⲁⲍⲉ ⲉ ⲁⲣⲓⲥⲕⲉ ⲛ̅ ⲟⲩ ⲣ̅ⲣⲟ ⲉ ϣⲁ ϥ ⲙⲟⲩ · ⲥⲡⲟⲩⲇⲁⲍⲉ ⲇⲉ ⲟⲛ ⲕⲁⲧⲁ ϯ ϩⲉ ⲛ ⲅ̅ ϣⲱⲡⲉ ⲛ̅ ⲟⲩ ⲣⲱⲙⲉ ⲛ̅ ϫⲱⲱⲣⲉ · ⲟⲩⲃⲉ ⲡ ⲇⲓⲁ ⲃⲟⲗⲟⲥ · ⲛ ⲅ̅ ϩⲁⲣⲉϩ ⲛⲁ ⲓ ⲉ ⲧ ⲡⲓⲥϯⲥ · ⲁⲛⲟⲕ ⲡⲉ ⲡ ⲣ̅ⲣⲟ ⲛ̅ ⲁⲧ ⲙⲟⲩ · Ϩⲁⲡⲥ̅ ⲅⲁⲣ ⲡⲉ ⲉ ⲧⲣⲉ ⲕⲉ ⲓⲱⲃ ⲛ̅ ⲃⲣ̅ⲣⲉ ϣⲱⲡⲉ ϩⲛ̅ ⲛⲉⲓ ⲕⲁⲓⲣⲟⲥ · ⲡⲁⲓ̈ ⲉⲧ ⲛⲁ ϫⲣⲟ ⲉ ⲡ ⲇⲓⲁ ⲃⲟⲩⲗⲟⲥ · ϩⲙ̅ ⲡ ⲡⲓⲣⲁⲥⲙⲟⲥ ⁛ ϯ ϩⲧⲏ ⲕ Ⲉⲣⲟ ⲕ ⲙⲏⲡⲟⲧⲉ ⲛ̅ⲧⲉ ⲟⲩ ⲗⲟⲅⲓⲥⲙⲟⲥ ⲙ̅ ⲙⲛ̅ⲧ̅ ⲣϥ̅ ϫⲓⲟⲩⲁ ⲁⲗⲉ ⲉϩⲣⲁⲓ ⲉϫⲙ̅ ⲡⲉⲕ ϩⲏⲧ · ϩⲟⲧⲁⲛ ⲇⲉ ⲉⲕϣⲁⲛ ⲑⲃ̅ⲃⲓⲟ ϯ ⲛⲏⲩ ϣⲁⲣⲟ ⲕ ⲛ̅ ⲧⲁ ⲁⲡⲟⲕⲁⲑⲓⲥⲧⲁ ⲙ̅ ⲡⲉⲕ ⲉⲟⲟⲩ ⲛ̅ ϣⲟⲣⲡ̅ · Ⲁⲩⲱ ⲛ̅ⲧⲉⲣⲉ ⲡ ϫⲥ̅ ϫⲉ ⲛⲁⲓ ⲛⲁ ϥ · ⲁ ϥ ⲃⲱⲕ ⲉ ϩⲣⲁⲓ ⲉ ⲙ̅ ⲡⲏⲩⲉ · ⲉⲣⲉ ⲡ ϫⲥ̅ ϫⲱ ⲙ̅ⲙⲟ ⲥ ⲛⲁ ϥ · ϫⲉ ⲉⲩⲥⲧⲁⲑⲓⲟⲥ ϣⲱⲡⲉ ⲉⲣⲟ ⲕ ⲉ ϩⲛⲁ ⲕ ⲙ̅ ⲡ ⲡⲓⲣⲁⲥⲙⲟⲥ ⲉⲧ ⲕⲏ ⲛⲁ ⲕ ⲉϩⲣⲁⲓ ϩⲛ̅ ⲛⲉ ϩⲟⲟⲩ ⲛ̅ ϩⲁⲏ · ⲁⲩⲱ ⲡⲉϫⲁ ϥ ⲛ̅ϭⲓ ⲉⲩⲥⲧⲁⲑⲓⲟⲥ ϫⲉ ⲉϣϫⲉ ⲑ ⲁⲏ · ⲛ̅ ⲛⲁ ϩⲟⲟⲩ ⲧⲉ ⲧⲁⲓ ϯ ⲥⲟⲡⲥⲡ̅ ⲙ̅ⲙⲟ ⲕ ⲡⲁ ϫⲥ̅ ⲉϣϫⲉ ⲙⲛ̅ ϣ ϭⲟⲙ ⲉ ⲧⲣⲉ ⲛ ⲉⲛⲧ ⲁ ⲕ ϩⲟⲣⲓⲍⲉ ⲙ̅ⲙⲟ ⲟⲩ ⲉϫⲱ ⲓ ⲧⲉⲛⲟⲩ ⲥⲁⲁⲧ ⲉ ⲧⲙ̅ ⲧⲣⲉ ⲩ ϣⲱⲡⲉ ⲙ̅ⲙⲟ ⲓ · ⲟⲩⲉϩ ⲥⲁϩⲛⲉ ⲉ ϣⲱⲡ ⲉ ⲣⲟ ⲕ ⲙ̅ ⲡⲉⲛ ⲡⲉⲓⲣⲁⲥⲙⲟⲥ · ⲁⲗⲗⲁ ⲙⲁ ϯ ϭⲟⲙ ⲛⲁ ⲛ · ⲡ ϫⲥ̅ ⲡ ⲛⲟⲩⲧⲉ ⲛ̅ ⲛ̅ ϭⲟⲙ ϫⲉ ⲛⲧⲟⲕ ⲡⲉ ⲧⲛ̅ ⲛⲁϩⲧⲉ ⲉ ⲣⲟ ⲕ · ⲡⲉϫⲉ ⲡ ϫⲥ̅ ⲛⲁ ϥ ϫⲉ ⲁⲅⲱⲛⲓⲍⲉ ⲱ̅ ⲉⲩⲥⲧⲁⲑⲓⲟⲥ ⲧⲁ ⲭⲁⲣⲓⲥ ⲉⲥⲉ ϣⲱⲡⲉ ⲛ ⲥ̅ ⲣⲟⲉⲓⲥ ⲛ ⲉⲧ ⲛ̅ ϩⲏⲧ Ⲁ ϥ ⲉⲓ ⲇⲉ ⲉ ⲡ ⲉⲥⲏⲧ ϩⲓ ⲡ ⲧⲟⲟⲩ ⲛ̅ϭⲓ ⲡ ⲡ ⲉⲧ ⲟⲩⲁⲁⲃ ⲉⲩⲥⲧⲁⲑⲓⲟⲥ ⲁ ϥ ⲃⲱⲕ ⲉ ⲡⲉϥ ⲏⲓ ⲁ ϥ ϫⲱ ⲉ ⲧⲉϥ ⲥϩⲓⲙⲉ ⲛ̅ ⲛ ⲉⲛⲧ ⲁ ⲡ ϫⲥ̅ ϫⲟⲟ ⲩ ⲛⲁ ϥ · ⲁ ⲩ ϭⲱⲗϫ̅ ⲛ̅ ⲛⲉⲩ ⲡⲁⲧ ϩⲓ̅ ⲟⲩ ⲥⲟⲡ · ⲁ ⲩ ϣⲗⲏⲗ ⲉ ⲩ ϫⲱ ⲙⲙⲟ ⲥ ϫⲉ ⲡ ϫⲥ̅ ⲙⲁⲣⲉ ⲡⲉⲕ ⲟⲩⲱϣ ϣⲱⲡⲉ ⁛— Ⲁ ⲥ ϣⲱⲡⲉ ⲇⲉ ⲙⲛ̅ⲛ̅ⲥⲁ ϩⲉⲛ ⲕⲟⲩⲓ ⲛ̅ ϩⲟⲟⲩ ⲁ ⲩ ϣⲱⲛⲉ ⲛ̅ ⲗⲟⲓⲙⲟⲥ ϣⲱⲡⲉ ϩⲙ̅ ⲡⲉϥ ⲏⲓ · ⲁ ⲩ ⲙⲟⲩ ⲛ̅ϭⲓ ⲛϥ̅ ϩⲙ̅ϩⲁⲗ ⲧⲏⲣ ⲟⲩ · ⲛ̅ⲧⲉⲣⲉ ⲡⲁⲓ ⲇⲉ ϣⲱⲡⲉ ⲁ ϥ ⲁⲓ̈ⲥⲑⲁⲛⲉ ⲉ ⲡⲓ ⲡⲓⲣⲁⲥⲙⲟⲥ · ⲛ̅ϭⲓ ⲉⲩⲥⲧⲁⲑⲓⲟⲥ ⲕⲁⲧⲁ ⲑ ⲉ ⲛ̅ⲧ ⲁ ⲩ ϣⲣⲡ̅ ⲥⲏⲙⲁⲛⲉ ⲙ̅ⲙⲟ ϥ ⲛⲁ ϥ ϫⲉ ϥ ⲛⲁ ϣⲱⲡⲉ ⲙ̅ⲙⲟ ϥ ⲁ ϥ ϣⲟⲡ ϥ̅ ⲉⲣⲟ ϥ ⲉ ϥ ⲣⲁϣⲉ ⲉ ϥ ⲡⲁⲣⲁⲕⲁ ⲗⲉⲓ · ⲛ̅ ⲧⲉϥ ⲥϩⲓⲙⲉ · ⲉ ⲧⲙ̅ ⲧⲣⲉ ⲥ ⲣ̅ ϩⲏⲧ ϣⲏⲙ · Ⲙⲛ̅ⲛ̅ⲥⲁ ⲟⲩ ⲕⲟⲩⲓ ⲇⲉ ⲟⲛ ⲛ̅ ⲟⲩⲟⲉⲓϣ · ⲁ ⲩ ⲙⲟⲩ ⲛ̅ϭⲓ ⲛϥ̅ ϩⲧⲟⲟⲣ ⲙⲛ̅ ⲛϥ̅ ⲧⲃ̅ⲛⲟⲟⲩⲉ ⲧⲏⲣ ⲟⲩ · ⲁⲩⲱ ⲛ̅ ⲧⲉⲓ ϩⲉ ⲁ ϥ ϣⲱⲡⲉ ⲉⲣⲟ ϥ ⲙ̅ ⲡⲉ ⲕⲉ ⲡⲓⲣⲁⲥⲙⲟⲥ ϩⲛ̅ ⲟⲩ ⲣⲁϣⲉ · ⲙⲛ̅ⲛ̅ⲥⲁ ⲛⲁⲓ ⲇⲉ ⲁ ϥ ⲉⲓ ⲉⲃⲟⲗ ϩⲙ̅ ⲡⲉϥ ⲏⲓ ⲛ̅ⲧⲟϥ ⲙⲛ̅ ⲧⲉϥ ⲥϩⲓⲙⲉ · ⲙⲛ̅ ⲛϥ̅ ϣⲏⲣⲉ ⲉ ⲙⲛ̅ ⲗⲁⲁⲩ ⲥⲟⲟⲩⲛ · ⲁ ϥ ⲁⲛⲁⲭⲱⲣⲉⲓ · ⲉ ⲕⲉ ⲧⲟⲡⲟⲥ · Ⲛ̅ⲧⲉⲣ ⲟⲩ ⲉⲓⲙⲉ ⲇⲉ ⲛ̅ϭⲓ ⲛ̅ ⲅⲁⲕⲟⲩⲣⲅⲟⲥ · ϫⲉ ⲁ ⲩ ⲁⲛⲁⲭⲱⲣⲉⲓ ⲛⲁ ⲩ · ⲁ ⲩ ϯ ⲡⲉⲩ ⲟⲩⲟⲓ · ⲛ̅ ⲧⲉ ⲩϣⲏ ⲁ ⲩ ⲥⲩⲗⲁ ⲙ̅ ⲡϥ̅ ⲏⲓ · ⲙ̅ⲡ ⲟⲩ ϣⲉϫⲡ̅ ⲗⲁⲁⲩ ⲉ ⲡⲁϩⲟⲩ ⲉ ⲡ ⲧⲏⲣ̅ ϥ̅ · ⲉⲓⲧⲉ ⲛⲟⲩⲃ · ⲉⲓⲧⲉ ϩⲁⲧ · ⲉⲓⲧⲉ ϩⲟⲓⲧⲉ · ⲙⲛ̅ⲛ̅ⲥⲁ ⲛⲉⲓ ⲟⲥⲉ ⲧⲏⲣ ⲟⲩ · ⲙⲛ̅ ⲛⲉⲓ ⲙ̅ⲕⲁϩ ⲛ̅ ϩⲏⲧ · ⲁ ⲩ ϩⲟⲩ ⲣⲱⲟⲩ ⲛ̅ ⲧⲉⲩ ϩⲩⲡⲟⲥⲧⲁⲥⲓⲥ ⲧⲏⲣ ⲥ̅ · ⲙⲛ̅ ⲛ ⲉⲧ ϣⲟⲟⲡ ⲛⲁ ⲩ ⲧⲏⲣ ⲟⲩ · ⲛⲁⲓ ⲇⲉ ⲧⲏ ⲣ ⲟⲩ ⲛ̅ⲧ ⲁ ⲩ ϣⲱⲡⲉ ϩⲓ̈ⲧⲛ̅ ⲧ ⲉⲡⲉⲓⲃⲟⲩⲗⲏ ⲙ̅ ⲡ ⲡⲁⲛϯⲕⲩ ⲙⲉⲛⲟⲥ · Ⲙ̅ ⲡⲉ ϩⲟⲟⲩ ⲇⲉ ⲉⲧ ⲙ̅ⲙⲁⲩ ⲛⲉⲣⲉ ⲡ ⲇⲩⲙⲟⲥ ⲧⲏⲣ ϥ̅ ⲣ̅ ϣⲁ ⲁⲩⲱ ⲛⲉ ⲩ ⲣⲁϣⲉ ⲡⲉ ϩⲙ̅ ⲡ ⲧⲣⲉ ⲩ ϫⲣⲟ ⲉ ⲙ̅ ⲡⲣ̅ⲥⲟⲥ · ⲉⲣⲉ ⲡ ⲣ̅ⲣⲟ ⲣ̅ ϣⲁ ⲛⲙ̅ⲙⲁ ⲩ · ϩⲛ̅ ⲟⲩ ⲛⲟϭ ⲛ̅ ⲥⲩⲛⲕⲣⲟⲧⲏⲥⲓⲥ · ⲉⲛⲉ ⲡ ⲉⲧ ⲉϣϣⲉ ϩⲱⲱ ϥ ⲡⲉ ⲉⲧ ⲣϥ̅ ⲣ̅ ϣⲁ ⲛⲙ̅ⲙⲁ ⲩ ⲛ̅ϭⲓ ⲉⲩⲥⲧⲁⲑⲓⲟⲥ · Ⲉⲡⲉⲓⲇⲏ ⲟⲩ ⲛⲟϭ ⲡⲉ ⲛ̅ ⲥⲧⲣⲁⲧⲏⲗⲁⲧⲏⲥ ϩⲛ̅ ⲧ ⲥⲩⲅⲕⲗⲏⲧⲟⲥ ⲛ̅ ϩⲣⲱⲙⲏ ⲁ ϥ ϣⲓ̅ⲛⲉ ⲇⲉ ⲛ̅ⲥⲱ ϥ ⲛ̅ϭⲓ ⲡ ⲣ̅ⲣⲟ ⲙ̅ⲡⲉ ϥ ϩⲉ ⲉⲣⲟ ϥ · Ⲛ̅ⲧⲉⲣⲉ ϥ ⲉⲓⲙⲉ ⲇⲉ ⲛ̅ϭⲓ ⲡ ⲣ̅ⲣⲟ ϫⲉ ϩⲛ̅ ⲟⲩ ⲟⲩⲛⲟⲩ ⲛ̅ ⲟⲩⲱⲧ ⲙ̅ⲡⲉ ⲗⲁⲁⲩ ϣⲱϫⲡ̅ ⲛⲁ ϥ ϩⲛ̅ ⲛ ⲉⲧ ϣⲟⲟⲡ ⲛⲁ ϥ ⲧⲏⲣ ⲟⲩ · ⲟⲩⲇⲉ ⲙ̅ⲡ ⲟⲩ ϩⲉ ⲉⲣⲟ ϥ ⲙⲛ̅ ⲛ ⲉⲧ ⲛⲙ̅ⲙⲁ ϥ · ⲁ ϥ ⲗⲩⲡⲉⲓ̈ ⲉⲙⲁⲧⲉ ⲛ̅ϭⲓ ⲡ ⲣ̅ⲣⲟ · ⲁⲩⲱ ⲧ ⲥⲩⲛⲅⲗⲏⲧⲟⲥ ⲧⲏⲣ ⲥ̅ ⲉⲧⲃⲏⲏⲧ ϥ̅ · ⲁ ⲩ ⲣ̅ ϣⲡⲏⲣⲉ ⲙ̅ ⲡ ⲉⲛⲧ ⲁ ϥ ϣⲱⲡⲉ ⲙ̅ⲙⲟ ϥ · Ⲧⲟⲧⲉ ⲧⲉϥ ⲥϩⲓⲙⲉ ⲡⲉϫⲁ ⲥ ⲛⲁ ϥ · ϫⲉ ϣⲁⲛⲧⲉ ⲟⲩ ϣⲱⲡⲉ ⲉ ⲛ ϩⲙⲟⲟⲥ ⲙ̅ ⲡⲉⲓ ⲙⲁ · ⲧⲱⲟⲩⲛ ⲛ̅ ⲧⲛ̅ ϫⲓ ⲛ̅ ⲛⲉⲛ ϣⲏⲣⲉ · ⲛ̅ⲧ ⲁ ⲩ ϣⲱϫⲡ̅ ⲛⲁ ⲛ · ⲛ̅ ⲧⲛ̅ ⲃⲱⲕ ⲛⲁ ⲛ ⲛ̅ ⲧⲛ̅ ⲕⲱ ⲛ̅ⲥⲱ ⲛ ⲛ̅ ⲧⲉ ⲭⲱⲣⲁ · ⲉⲃⲟⲗ ϫⲉ ⲁ ⲛ ϣⲱⲡⲉ ⲛ̅ ⲛⲟϭⲛϭ̅ ⲛ̅ ⲛ ⲉⲧ ⲥⲟⲟⲩⲛ ⲙ̅ⲙⲟ ⲛ ⁛— ϩⲛ̅ ⲧⲉ ⲩϣⲏ Ⲇⲉ ⲉⲧ ⲙ̅ⲙⲁⲩ · ⲁ ⲩ ϫⲓ ⲛ̅ ⲛⲉⲩ ϣⲏⲣⲉ ⲁ ⲩ ⲉⲓ ⲉⲃⲟⲗ ⲉ ⲧⲣⲉ ⲩ ⲃⲱⲕ ⲉ ⲕⲏⲙⲉ · ⲛ̅ ⲧⲉⲣ ⲟⲩ ⲣ̅ ⲟⲩ ϩⲟⲟⲩ ⲇⲉ ⲙ̅ ⲙⲟⲟϣⲉ ⲏ̅ ⲥⲛⲁⲩ · ⲁ ⲩ ⲉⲓ ⲉϫⲛ̅ ⲑ ⲁⲗⲗⲁⲥⲁ · ⲁ ⲩ ϩⲉ ⲉ ⲩ ϫⲟⲓ ⲉ ϥ ⲙⲟⲟⲛⲉ ⲉ ⲧ ⲙ̅ⲣⲱ ⲁ ⲩ ϣⲓⲛⲉ ⲛ̅ⲥⲁ ⲁⲗⲉ ⲉ ⲡ ϫⲟⲓ · ⲡ ⲛⲁⲩⲕⲗⲏⲣⲟⲥ ⲇⲉ ⲙ̅ ⲡ ϫⲟⲓ ⲛⲉ ⲟⲩ ⲃⲁⲣⲃⲁⲣⲟⲥ ⲡⲉ ⲛ̅ ⲁⲅⲣⲓⲟⲥ ⁛— ⲛ̅ⲧⲉⲣ ⲟⲩ ⲁⲗⲉ ⲇⲉ ⲉ ⲡ ϫⲟⲓ ⲁ ⲩ ⲣ̅ ϩⲱⲧ · ⲁ ϥ ⲛⲁⲩ ⲇⲉ ⲛ̅ϭⲓ ⲡ ⲛⲁⲩⲕⲗⲏⲣⲟⲥ ⲉ ⲧⲉ ⲥϩⲓⲙⲉ ⲛ̅ ⲉⲩⲥⲧⲁⲑⲓⲟⲥ ϫⲉ ⲉ ⲛⲉⲥⲱ ⲥ ⲉⲙⲁⲧⲉ ϩⲙ̅ ⲡⲉⲥ ϩⲟ · ⲁⲩⲱ ⲁ ϥ ⲙⲉⲣⲓⲧ ⲥ̅ Ⲛⲧⲉⲣⲉ ϥ ⲡⲱϩ ⲇⲉ ⲉ ⲡⲉ ⲕⲣⲟ ⲛ̅ ⲑ ⲁⲗⲁⲥⲁ · ⲁ ϥ ϣⲓⲛⲉ ⲛ̅ⲥⲁ ⲧⲉϥ ϩⲏⲙⲉ ⲛ̅ⲧⲟⲟⲧ ϥ̅ ⲉ ⲙⲛ̅ⲧⲁ ϥ ⲇⲉ ⲙ̅ⲙⲁⲩ ⲉ ϯ · ⲁ ϥ ⲁⲙⲁϩⲧⲉ ⲇⲉ ⲛ̅ ⲧϥ̅ ⲥϩⲓⲙⲉ · ⲉⲧⲃⲉ ⲧ ⲁⲓϯⲁ ⲛ̅ ⲑ ⲏⲙⲉ · ⲡⲁⲓ ⲅⲁⲣ ⲡ ⲉⲛⲧ ⲁ ϥ ϣⲟϫⲛⲉ ⲉⲣⲟ ϥ ⲉ ⲧⲙ̅ ϯ ⲙ̅ⲙⲟ ⲥ ⲙ̅ ⲡⲉⲥ ϩⲁⲓ · ⲁⲩⲱ ⲁ ϥ ⲱⲥⲕ̅ ⲉ ϥ ϩⲟⲙⲟⲓⲗⲉ ⲛⲙ̅ⲙⲁ ϥ · ⲛ̅ϭⲓ ⲉⲩⲥⲧⲁⲑⲓⲟⲥ ⲁⲩⲱ ⲉ ϥ ⲥⲟⲡⲥⲡ̅ ⲙ̅ⲙⲟ ϥ ⲁ ϥ ϫⲱⲣⲙ̅ ⲟⲩⲃⲉ ⲛ̅ ⲛⲉⲉϥ ⲛ̅ϭⲓ ⲡ ⲛⲁⲩⲕⲗⲏⲣⲟⲥ · ⲉ ⲧⲣⲉ ⲩ ⲁⲙⲁϩⲧⲉ ⲙ̅ⲙⲟ ϥ ⲛ̅ ⲥⲉ ⲛⲟϫ ϥ̅ ⲉ ⲑ ⲁⲗⲗⲁⲥⲁ · ⲛ̅ⲧⲉⲣⲉ ⲉⲩⲥⲧⲁⲑⲓⲟⲥ Ⲇⲉ ⲉⲓⲙⲉ ⲉ ⲧⲉⲩ ⲉⲡⲉⲓⲃⲟⲩⲗⲏ ⲁ ϥ ⲕⲱ ⲛ̅ⲥⲱ ϥ ⲛ̅ ⲧϥ̅ ⲥϩⲓⲙⲉ ⲉ ϩⲛⲁ ϥ ⲁⲛ ⲁ ϥ ϫⲓ ⲙ̅ ⲡⲉϥ ϣⲏⲣⲉ ⲥⲛⲁⲩ ⲁ ϥ ⲙⲟⲟϣⲉ ⲛⲙ̅ⲙⲁ ⲩ ⲉ ϥ ⲣⲓⲙⲉ · ⲁⲩⲱ ⲉ ϥ ⲧⲟⲉⲓⲧ ⲉ ϥ ϫⲱ ⲙ̅ⲙⲟ ⲥ Ϫⲉ ⲟⲩⲟⲓ ⲛⲁ ⲓ ⲛⲁ ϣⲏⲣⲉ · ϫⲉ ⲁ ⲩ ϥⲓ ⲛ̅ ⲧⲉⲧⲛ̅ ⲙⲁⲁⲩ ϩⲓⲧⲛ̅ ⲟⲩ ⲣⲱⲙⲉ ⲛ̅ ⲃⲁⲣⲃⲁⲣⲟⲥ · Ⲉ ϥ ⲙⲟⲟϣⲉ ⲇⲉ ⲁ ϥ ⲁϣ ⲁϩⲟⲙ ⲁⲩⲱ ⲉ ϥ ⲣⲓⲙⲉ ⲁ ϥ ⲉⲓ ⲉϫⲛ̅ ⲟⲩ ⲉⲓⲉⲣⲟ ⲙ̅ ⲙⲟⲟⲩ · ⲁⲩⲱ ϩⲓⲧⲛ̅ ⲧ ⲁϣⲏ ⲛ̅ ⲙ̅ ⲙⲟⲩ ⲛ̅ ⲉⲓⲟⲟⲩⲉ · ⲙ̅ⲡⲉ ϥ ⲉϣ ϭⲙ̅ϭⲟⲙ ⲉ ϫⲓⲟⲟⲣ ⲙ̅ ⲡⲉϥ ϣⲏⲣⲉ ⲥⲛⲁⲩ ϩⲓ ⲟⲩ ⲥⲟⲡ · ⲁ ϥ ⲧⲁⲗⲉ ⲡ ⲟⲩⲁ ⲉϫⲛ̅ ⲧⲉϥ ⲛⲁϩⲃ̅ · ⲁ ϥ ⲕⲁ ⲡ ⲕⲉ ⲟⲩⲁ ϩⲓ ⲡⲉⲓ ⲥⲁ ⲙ̅ ⲡ ⲙⲟⲩ · ⲁ ϥ ϫⲓⲟⲟⲣ · ⲙ̅ ⲡ ⲙⲟⲟⲩ ⲁ ϥ ⲕⲱ ϩⲓ ⲡⲉ ⲕⲣⲟ ⲙ̅ ⲡ ⲉ ⲛⲧ ⲁ ϥ ⲧⲁⲗⲟ ϥ ⲉϫⲱ ϥ · ⲁ ϥ ⲕⲧⲟ ϥ ⲉϫⲙ̅ ⲡ ⲕⲉ ⲟⲩⲁ · ⲁ ⲥ ϣⲱⲡⲉ ⲇⲉ ⲉ ϥ ϩⲛ̅ ⲧ ⲙⲏⲏⲧⲉ ⲙ̅ ⲡ ⲉⲓⲉⲣⲟ · ⲁ ϥ ϭⲱϣⲧ̅ ⲁ ϥ ⲛⲁⲩ ⲉ ϥ ⲙⲟⲩⲓ ⲉ ⲁ ϥ ⲧⲱⲣⲡ̅ ⲙ̅ ⲡϥ̅ ϣⲏⲣⲉ ⲁ ϥ ϥⲓⲧ ϥ̅ ⲁ ϥ ⲃⲱⲕ · ⲁ ⲡⲉϥ ⲉⲓⲱⲧ ⲉⲓⲁ ⲧⲟⲟⲧ ϥ̅ ⲛ̅ⲥⲱ ϥ · ⲁ ϥ ⲕⲟⲧ ϥ̅ ⲗⲟⲓⲡⲟⲛ ⲉ ⲟⲩ̅ⲧⲁ ϥ ⲙ̅ⲙⲁⲩ ⲛ̅ ⲑ ⲉⲗⲡⲓⲥ ⲙ̅ ⲡ ⲕⲉ ⲟⲩⲁ · ⲡⲁⲗⲓⲛ Ⲟⲛ ⲁ ϥ ⲛⲁⲩ ⲉ ⲡ ⲕⲉ ⲟⲩⲁ ⲉ ⲁ ⲩ ⲧⲟⲣⲡ̅ ϥ̅ ϩⲓⲧⲛ̅ ⲟⲩⲱⲛϣ̅ · ⲉ ⲁ ϥ ⲑⲉⲱⲣⲉⲓ ⲛ̅ ⲛⲉϥ ϣⲏⲣⲉ ⲉ ⲁ ⲩ ⲁⲓⲭⲙⲁⲗⲱ ϯⲍⲉ ⲙ̅ⲙⲟ ⲟⲩ ϩⲓⲧⲛ̅ ⲛⲉ ⲑⲏⲣⲓⲟⲛ · ⲁ ϥ ⲧⲱⲗϭ̅ ⲛ̅ⲥⲁ ⲡ ϥⲱ ⲛ̅ ⲧϥ̅ ⲁⲡⲉ · ⲁ ϥ ⲧⲟⲉⲓⲧ ⲉⲙⲁⲧⲉ ϩⲛ̅ ⲟⲩ ⲛⲟϭ ⲛ̅ ⲥⲓ̅ϣⲉ · ⲁ ϥ ϩⲓ ⲧⲟⲟⲧ ϥ̅ ⲉ ⲛⲟϫ ϥ̅ ⲉ ⲑ ⲁⲗⲗⲁⲥⲁ ⲙⲁⲩⲁⲁ ϥ · ⲁⲗⲗⲁ ⲁ ⲧ ⲙⲛ̅ⲧ̅ ⲃⲁⲓ ⲣⲟⲟⲩϣ ⲙ̅ ⲡ ⲛⲟⲩⲧⲉ · ⲧⲁϫⲣⲉ ⲡⲉϥ ϩⲏⲧ ⲉ ⲧⲣ ϥ̅ ⲉⲓⲙⲉ ⲉ ⲛ ⲉⲧ ⲛⲁ ϣⲱⲡⲉ ⲙ̅ⲙⲟ ϥ · ⲙ̅ⲡⲉ ϥ ⲣ̅ ⲡⲁⲓ ⲁⲗⲗⲁ ⲁ ϥ ϫⲓⲟⲟⲣ ⲙ̅ ⲡ ⲙⲟⲟⲩ · ⲉ ⲧⲣ ϥ̅ ⲃⲱⲕ ⲉϩⲣⲁⲓ ⲉ ⲧ ⲉⲣⲏⲙⲟⲥ · Ⲁ ⲩ ⲛⲁⲩ Ⲇⲉ ⲉ ⲡ ϣⲏⲣⲉ ϣⲏⲙ · ⲛ̅ϭⲓ ϩⲉⲛ ϣⲟⲟⲥ ϩⲓ ϩⲣⲁ ϥ ⲙ̅ ⲡ ⲙⲟⲩⲓ · ⲉ ϥ ϣⲟⲟⲡ ⲁϫⲛ̅ ⲧⲁⲕⲟ ⲁ ⲩ ϫⲟⲟ ⲥ ϩⲛ̅ ⲟⲩ ⲥⲟⲟⲩⲧⲛ̅ · ϫⲉ ⲡⲣⲟⲛⲓⲁ ⲙ̅ ⲡ ⲛⲟⲩⲧⲉ ⲧ ⲉⲧ ϩⲁⲣⲉϩ ⲉ ⲡⲉⲓ ϣⲏⲣⲉ̅ ϣⲏⲙ · ⲁⲩⲱ ⲉ ⲧ ⲃⲟⲏⲑⲉⲓ̈ ⲉⲣⲟ ϥ ⲁⲩⲱ ⲉ ⲥ ⲛⲟϩⲙ̅ ⲙ̅ⲙⲟ ϥ ⲛ̅ⲧⲟⲟⲧ ϥ̅ ⲙ̅ ⲡⲉ ⲑⲏⲣⲓⲟⲛ · ⲁ ⲩ ⲡⲱⲧ ⲇⲉ ⲛ̅ⲥⲁ ⲡ ⲙⲟⲩⲓ ⲙⲛ̅ ⲛⲉⲩ ϩⲟⲟⲣ · ⲡ ⲙⲟⲩⲓ ⲇⲉ ⲁ ϥ ⲣ̅ ϩⲟⲧⲉ · ⲕⲁⲧⲁ ⲟⲩ ⲟⲓⲕⲟⲛⲟⲙⲓⲁ ⲇⲉ ⲛ̅ⲧⲉ ⲡ ⲛⲟⲩⲧⲉ ⲁ ⲡ ⲙⲟⲩⲓ ⲛⲟⲩϫⲉ ⲉⲃⲟⲗ ⲙ̅ ⲡ ϣⲏⲣⲉ ϣⲏⲙ · ⲁ ϥ ⲡⲱⲧ ⲁ ⲛ ϣⲟⲟⲥ · ϥⲓ ⲙ̅ ⲡ ϣⲏⲣⲉ ϣⲏⲙ ⲁ ⲩ ⲥⲁⲛⲟⲩϣ ϥ̅ ⲛⲁ ⲩ ⲉ ⲩ ϣⲏⲣⲉ ϩⲓ ⲡ ⲉⲓ ⲉⲃⲧ̅ ⲙ̅ ⲡ ⲉⲓⲉⲣⲟ · ⲡ ⲕⲉ ⲟⲩⲁ ⲇⲉ ⲛ̅ⲧ ⲁ ⲡ ⲱⲛϣ̅ ϩⲁⲣⲡⲁⲍⲉ ⲙ̅ⲙⲟ ϥ · ⲁ ⲧⲉ ⲡⲣⲟⲛⲓⲁ ⲙ̅ ⲡ ⲛⲟⲩⲧⲉ ⲥⲕⲉⲡⲁⲍⲉ ⲙ̅ⲙⲟ ϥ ⲁϫⲛ̅ ⲧⲁⲕⲟ ⁛— Ⲛ̅ⲧⲉⲣ ⲟⲩ ⲛⲁⲩ ⲇⲉ ⲛ̅ϭⲓ ϩⲉⲛ ⲣⲱⲙⲉ ⲛ ⲣⲉϥ ⲥⲕⲁⲓ ⲁ ⲩ ⲡⲱⲧ ⲁ ⲩ ϥⲓⲧ ϥ̅ ⲛ̅ⲧⲟⲟⲧ ϥ̅ ⲙ̅ ⲡ ⲱⲛϣ̅ ⲙ̅ⲡ ϥ̅ ϫⲓⲧ ϥ̅ ⲛ̅ ϭⲟⲛⲥ̅ ⲗⲁⲁⲩ · ⲛ̅ ⲣⲉϥ ⲥⲕⲁⲓ Ⲇⲉ ⲙⲛ̅ ⲛ̅ ϣⲟⲟⲥ · ⲛⲉ ⲩ ϣⲟⲟⲡ ϩⲛ̅ ⲟⲩ ⲕⲱⲙⲏ ⲛ̅ ⲟⲩⲱⲧ · ⲁ ⲩ ϫⲓ ⲛ̅ ⲛ̅ ϣⲏⲣⲉ ⲕⲟⲩⲓ ⲁ ⲩ ⲥⲁ ⲛⲟⲩϣ ⲟⲩ ϩⲁϩⲧⲏ ⲩ · ⲉⲩⲥⲧⲁⲑⲓⲟⲥ Ⲇⲉ ⲛ ϥ̅ ⲥⲟⲟⲩⲛ ⲁⲛ ⲛ̅ ⲗⲁⲁⲩ ϩⲙ̅ ⲡ ⲉⲛⲧ ⲁ ϥ ϣⲱⲡⲉ · ⲁⲗⲗⲁ ⲛⲉ ϥ ⲙⲟⲟϣⲉ ⲡⲉ ⲉ ϥ ⲣⲓⲙⲉ · ⲉ ϥ ⲧⲁⲩⲟ ⲛ̅ ϩⲉⲛ ϣⲁϫⲉ ⲛ̅ ϯ ⲙⲓⲛⲉ Ϫⲉ ⲟⲩⲟⲓ ⲛⲁ ⲓ · ⲁⲛⲟⲕ ⲡ ⲉⲧ ⲣⲟⲟⲩⲧ ⲙ̅ ⲡⲉ ⲟⲩⲟⲉⲓϣ ⲛ̅ ⲑ ⲉ ⲛ̅ ⲟⲩ ϣⲏⲛ · ⲧⲉⲛⲟⲩ ⲇⲉ ⲁ ⲓ̈ ϣⲟⲟⲩⲉ ⲁⲩⲱ ⲁ ⲓ ⲥⲣⲟϥⲣϥ̅ · ⲟⲩⲟⲓ ⲛⲁ ⲓ Ⲁⲛⲟⲕ ⲡ ⲉⲧ ⲟⲩⲟⲗⲉ ⲙ̅ ⲡⲉ ⲟⲩⲟⲉⲓϣ ⲧⲉⲛⲟⲩ ϯ ϣⲟⲟⲡ ⲛ̅ ⲑ ⲉ ⲛ̅ ⲟⲩ ⲁⲓⲭⲙⲁⲗⲱⲧⲟⲥ · Ⲟⲩⲟⲓ ⲛⲁ ⲓ ⲁⲛⲟⲕ ⲡ ⲉⲧⲉⲣⲉ ϩⲉⲛ ⲙⲏⲏϣⲉ ⲙ̅ ⲙⲁⲧⲟⲓ ϣⲟⲟⲡ ϩⲁⲣⲁⲧ · ⲧⲉⲛⲟⲩ ⲇⲉ ⲁ ⲕ ⲕⲁⲁ ⲧ ⲙⲁⲩⲁⲁ ⲧ · ⲟⲩⲇⲉ ⲙ̅ⲡ ⲟⲩ ⲥⲩⲛ ⲭⲱⲣⲉⲓ ⲛⲁ ⲓ ⲙ̅ⲙⲁⲧⲉ ⲛ̅ ⲧⲁ ⲥϩⲓⲙⲉ · ⲙⲛ̅ ⲛⲁ ϣⲏⲣⲉ · ⲁⲗⲗⲁ ⲙ̅ⲡⲣ̅ ⲕⲁⲁ ⲧ ⲛ̅ⲥⲱ ⲕ ⲡ ϫⲥ̅ ϣⲁⲃⲟⲗ · ⲟⲩⲇⲉ ⲙ̅ⲡⲣ̅ ⲟⲃϣ ⲕ̅ ⲉ ⲛⲁ ⲣⲙ̅ⲉⲓⲟⲟⲩⲉ · ⲡ ϫⲥ̅ ⲁ ⲕ ϫⲟⲟ ⲥ ⲛⲁ ⲓ ϫⲉ ϩⲁⲡⲥ̅ ⲡⲉ ⲉ ⲧⲣⲉ ⲩ ⲡⲓⲣⲁⲍⲉ ⲙ̅ⲙⲟ ⲕ ⲛ̅ ⲑ ⲉ ⲛ̅ ⲓⲱⲃ · ⲁⲩⲱ ⲉⲓⲥ ϩⲏⲏⲧⲉ ϯ ⲛⲁⲩ ⲉ ⲡ ϩⲓⲥⲉ ⲛ̅ⲧ ⲁ ⲩ ⲣ̅ ϩⲟⲩⲟ ⲉⲙⲁⲧⲉ · ⲉϣϫⲉ ⲁ ⲩ ϩⲟⲩⲣⲱ ⲡ ⲉⲧ ⲙ̅ⲙⲁⲩ ⲛ̅ ⲛϥ̅ ⲛ̅ⲕⲁ ⲁ ⲩ ⲥⲩⲛⲭⲱⲣⲉⲓ ⲛⲁ ϥ · ⲛ̅ ⲧ ⲕⲟⲡⲣⲓⲁ ⲉ ⲧⲣⲉ ϥ ϩⲙⲟⲟⲥ ϩⲓⲱⲱ ⲥ · ⲁⲛⲟⲕ ⲇⲉ ⲉ ⲓ ⲛⲁ ϣⲱⲡⲉ ⲛ̅ ϣⲙ̅ⲙⲟ · ⲛ̅ ⲧⲁⲗⲁⲓⲡⲱⲣⲟⲥ · ⲉ ⲓ ϥⲓ ϩⲁ ⲡⲉⲓ ⲙⲏⲏϣⲉ ⲛ̅ ⲧⲁⲗⲉ ⲡⲱⲣⲓⲁ · ⲓⲱⲃ ⲙⲉⲛ Ⲟⲩⲛ̅ⲧⲁ ϥ ⲙ̅ⲙⲁⲩ ⲛ̅ ⲛϥ̅ ϣⲏⲣⲉ ⲉ ⲩ ⲥⲟⲗⲥⲗ̅ ⲙ̅ⲙⲟ ϥ · ⲁⲩⲱ ⲉ ⲩ ϣⲡ̅ ϩⲓⲥⲉ ⲛⲙ̅ⲙⲁ ϥ · ⲁⲛⲟⲕ ⲇⲉ ⲁ ⲛⲉ ⲑⲏⲣⲓⲟⲛ ϥⲓ ⲡ ⲥⲟⲗⲥⲗ̅ ⲛ ⲛⲁ ϣⲏⲣⲉ ⲛ̅ⲧⲟⲟⲧ · Ⲉϣϫⲉ ⲁ ⲩ ϣⲱⲱⲧ ⲛ̅ ⲛⲉ ⲕⲗⲁⲇⲟⲥ ⲙ̅ ⲡ ⲉⲧ ⲙ̅ⲙⲁⲩ ⲉ ⲓ ϣⲁϫⲉ ⲉ ⲛϥ̅ ϣⲏⲣⲉ · ϥ ⲛⲁⲩ ⲉ ⲧ ⲛⲟⲩⲛⲉ ⲉ ⲥ ϣⲟⲟⲡ ⲛⲙ̅ⲙⲁ ϥ ⲉⲧⲉ ⲧϥ̅ ⲥϩⲓ̈ⲙⲉ ⲧⲉ · ⲉ ⲥ ⲟ ⲛⲁ ϥ ⲙ̅ ⲡⲁⲣⲟⲓⲕⲟⲣⲓⲁ · ⲕⲁⲛ ⲉϣϫⲉ ⲁ ⲥ ⲥⲗⲁⲁⲧⲉ ϩⲱⲥ ⲥϩⲓⲙⲉ ϩⲛ̅ ⲟⲩ ϣⲁϫⲉ · ⲁⲛⲟⲕ ϩⲱ ⲡⲉⲓ ⲉⲃⲓⲏⲛ ⲁ ⲩ ⲡⲉⲣⲕ̅ ⲧⲁ ⲛⲟⲩⲛⲉ ⲥⲁ ⲥⲁ ⲛⲓⲙ · ⲛ̅ ϯ ⲛⲁⲩ ⲁⲛ ⲉ ⲗⲁⲁⲩ ⲛ̅ ⲁⲕϯⲛ · ⲛ̅ ⲟⲩⲟⲉⲓⲛ ⲛ̅ⲧⲉ ⲧ ⲗⲁⲙⲡⲁⲥ ⲙ̅ ⲡⲁ ⲅⲉⲛⲟⲥ · ⲁⲗⲗⲁ ⲉ ⲓ ⲟ ⲙ̅ ⲡⲉ ⲥⲙⲟⲧ ⲛ̅ ⲟⲩ ϣⲏⲛ ⲉ ϥ ϩⲙ̅ ⲡ ϫⲁⲓⲉ · ⲉ ⲩ ⲕⲓⲙ ⲉⲣⲟ ϥ ⲛ̅ ⲛⲁⲩ ⲛⲓⲙ · ϩⲓⲧⲛ̅ ⲑ ⲁ ⲧⲏⲩ ⲙ̅ ⲡ ⲇⲓⲁⲃⲟⲗⲟⲥ · ⲙ̅ⲡⲱⲣ ⲡ ϫⲟⲉⲓⲥ ⲙ̅ⲡⲣ̅ ⲙⲉⲕϩ̅ ⲡⲉⲕ ϩⲙ̅ϩⲁⲗ ⲉⲧ ⲟ ⲛ̅ ϩⲁϩ ⲛ̅ ϣⲁϫⲉ · ⲉ ⲓ ⲧⲁⲩⲟ ⲛ ⲛⲁⲓ ⲉⲧ ⲡⲣⲉⲡⲉⲓ ⲁⲛ ⲉ ⲓ ⲙⲟⲕϩ̅ ⲛ̅ ϩⲏⲧ · ⲕⲱ ϭⲉ ⲡ ϫⲥ̅ ⲛ̅ ⲟⲩ ϩⲁⲣⲉϩ ϩⲓⲣⲛ̅ ⲣⲱ ⲓ · ⲁⲩⲱ ⲟⲩ ⲣⲟ ⲉ ϥ ⲧⲁϫⲣⲏⲩ · ϩⲓⲣⲛ̅ ⲛⲁ ⲥⲡⲟ ⲧⲟⲩ · ϫⲉⲕⲁⲥ ⲛ̅ⲛⲉ ⲡⲁ ϩⲏⲧ ⲣⲁⲕⲧ ϥ̅ ⲉⲃⲟⲗ ⲉ ϩⲉⲛ ϣⲁϫⲉ ⲉ ⲩ ϩⲟⲟⲩ · ⲛ ⲅ̅ ⲛⲟϫⲧ̅ ⲉⲃⲟⲗ ⲛ̅ⲛⲁϩⲣⲙ̅ ⲡⲉⲕ ϩⲟ ϯ ⲙ̅ⲧⲟⲛ ϭⲉ ⲛⲁ ⲓ ⲡ ϫⲥ̅ · Ⲛⲁⲓ ⲇⲉ ⲉ ϥ ϫⲱ ⲙ̅ⲙⲟ ⲟⲩ ⲉ ϥ ⲁϣ ⲁϩⲟⲙ ⲁⲩⲱ ⲉ ϥ ⲣⲓⲙⲉ ⲁ ϥ ⲉⲓ ⲉϫⲛ̅ ⲟⲩ ⲕⲱⲙⲏ · ⲉ ⲩ ⲙⲟⲩⲧⲉ ⲉⲣⲟ ⲥ ϫⲉ ⲃⲁⲥⲥⲟⲥ · ⲁ ϥ ⲃⲱⲕ ⲉϩⲟⲩⲛ ⲉⲣⲟ ⲥ ⲁ ϥ ⲣ̅ ϩⲱⲃ ⲛ̅ϩⲏⲧ ⲥ̅ · ⲉ ϥ ϫⲡⲟ ⲛ̅ ⲧⲉϥ ⲧⲣⲟⲫⲏ ⲙ̅ ⲙⲏⲏⲛⲉ · Ⲛ̅ⲧⲉⲣⲉ ϥ ⲟⲩⲱϩ ⲇⲉ ⲙ̅ⲙⲁⲩ ⲛ̅ ⲟⲩ ⲛⲟϭ ⲛ̅ ⲟⲩⲟⲉⲓϣ ⲁ ⲩ ⲥⲡ̅ⲥⲱⲡ ϥ̅ ⲛ̅ϭⲓ ⲛⲁ ⲧ ⲕⲱⲙⲏ ⲉⲧ ⲙ̅ⲙⲁⲩ ⲉ ⲧⲣ̅ ϥ̅ ⲃⲱⲕ ⲛ ϥ̅ ⲣⲟⲉⲓⲥ · ⲉ ⲛ̅ ⲕⲁⲣⲡⲟⲥ ⲛ̅ ⲧ ⲥⲱϣⲉ ⲉ ⲁ ϥ ⲣ̅ ⲙⲏⲧⲉ ⲛ̅ ⲣⲟⲙⲡⲉ · ⲉ ϥ ⲉⲓⲣⲉ ⲛ̅ ⲛⲁⲓ ⲉ ϥ ϫⲓ ⲙ̅ ⲡⲉϥ ⲃⲉⲉⲕⲉ · Ⲛⲉϥ ϣⲏⲣⲉ ⲇⲉ ⲁ ⲩ ⲥⲁⲛⲟⲩϣ ⲟⲩ ϩⲛ̅ ⲧ ⲕⲱⲙⲏ ⲛ̅ⲧ ⲁ ⲛ ϣⲣ̅ⲡ̅ ϣⲁϫⲉ ⲉⲣⲟ ⲥ · ⲛ̅ ⲥⲉ ⲥⲟⲟⲩⲛ ⲁⲛ ϫⲉ ⲛⲉ ⲥⲛⲏⲩ ⲛⲉ ⲛ̅ ⲛⲉⲩ ⲉⲣⲏⲩ · ⲡ ⲛⲁⲩⲕⲗⲏⲣⲟⲥ ⲇⲉ ϩⲱⲱ ϥ ⲛ̅ⲧ ⲁ ϥ ϥⲓ ⲛ̅ ⲧⲉ ⲥϩⲓⲙⲉ ⲛ̅ ⲉⲩⲥⲧⲁⲑⲓⲟⲥ ⲁ ϥ ϫⲓⲧ ⲥ̅ ⲉⲧ ϥ̅ ⲡⲁⲧⲣⲓⲥ · ⲟⲩ ⲛⲟϭ ⲇⲉ ⲛ̅ ϩⲁⲓⲃⲥ̅ ⲛ̅ⲧⲉ ⲡ ⲛⲟⲩⲧⲉ ⲁ ⲥ ⲣ̅ ϩⲁⲓⲃⲥ̅ ⲉⲣⲟ ⲥ · ϩⲱⲥⲧⲉ ⲛ̅ⲧⲉ ⲡ ⲃⲁⲣⲃⲁⲣⲟⲥ ⲉ ϣ ϫⲱϩ ⲉⲣⲟ ⲥ ⲛ̅ ⲛⲉ ⲟⲩⲟⲉⲓϣ ⲧⲏⲣ ⲟⲩ ⲉⲧ ⲙ̅ⲙⲁⲩ · ⲡⲁⲓ ⲅⲁⲣ ⲡ ⲉⲛⲧ ⲁ ⲧⲉ ⲥϩⲓⲙⲉ ⲉⲧ ⲙ̅ⲙⲁⲩ · ⲁⲓⲧⲉⲓ ⲙ̅ⲙⲟ ϥ ⲛ̅ⲧⲟⲟⲧ ϥ̅ ⲙ̅ ⲡ ⲛⲟⲩⲧⲉ · ⲉ ⲧⲙ̅ ⲧⲣⲉ ⲡ ⲁⲗⲗⲟⲫⲩ ⲗⲟⲥ ⲉⲧ ⲙ̅ⲙⲁⲩ ϫⲱϩ ⲉⲣⲟ ⲥ ⲉ ⲡ ⲧⲏⲣ ϥ̅
1	0	sText1	Ⲁ ⲥ ϣⲱⲡⲉ ⲇⲉ ⲙⲛ̅ⲛ̅ⲥⲁ ⲧⲣⲉ ⲡ ⲃⲁⲣⲃⲁⲣⲟⲥ ⲉⲧ ⲙ̅ⲙⲁⲩ ⲙⲟⲩ · ⲁ ⲥ ϭⲱ ϩⲙ̅ ⲡ ⲙⲁ ⲉⲧ ⲙ̅ⲙⲁⲩ · ⲁⲩⲱ ⲙⲛ̅ⲛ̅ⲥⲁ ϩⲉⲛ ϩⲟⲟⲩ ⲁ ⲩ ⲧⲱⲟⲩⲛ ⲛ̅ϭⲓ ⲛ ⲁⲗⲗⲟⲫⲩⲗⲟⲥ ⲉⲧ ⲙ̅ⲙⲁⲩ ⲉⲧⲉⲣⲉ ⲧⲉ ⲥϩⲓⲙⲉ ⲛ̅ ⲉⲩⲥⲧⲁⲑⲓⲟⲥ ϩⲁϩⲧⲏ ⲩ ⲛⲁⲓ ⲛ̅ⲧ ⲁ ⲩ ⲉⲓ ⲉⲃⲟⲗ ⲉ ϫⲓ ⲛ̅ ⲧⲉ ⲭⲱⲣⲁ ⲛ̅ ⲛⲉ ϩⲣⲱⲙⲁⲓⲟⲥ · ⲡ ⲣ̅ⲣⲟ ⲇⲉ ⲧⲣⲁⲓⲁⲛⲟⲥ ⲁ ϥ ϣⲱⲡⲉ ϩⲛ̅ ⲟⲩ ⲛⲟϭ ⲛ̅ ϩⲃⲁ · ⲉⲧⲃⲉ ⲡ ⲡⲟ ⲗⲩⲙⲟⲥ ⲛ̅ ⲛ ⲁⲗⲗⲟⲫⲩⲗⲟⲥ · ⲁ ϥ ⲣ̅ ⲡ ⲙⲉⲉⲩⲉ ⲙ̅ ⲡⲗⲁ ⲕⲏⲧⲁⲥ · ⲙⲁⲗⲓⲥⲧⲁ ⲉⲧⲃⲉ ⲧϥ̅ ⲙⲛ̅ⲧ̅ ϫⲱⲱⲣⲉ ⲙⲛ̅ ⲡϥ̅ ϫⲣⲟ ⲛ̅ ϩⲁϩ ⲛ̅ ⲥⲟⲡ ⲉ ⲛ ⲁⲗⲗⲟⲫⲩⲗⲟⲥ · ⲉ ⲁ ⲡ ⲙⲉⲉⲩⲉ ⲛ̅ ⲉⲩⲥⲧⲁ ⲑⲓⲟⲥ ⲃⲣ̅ⲃⲣ̅ ⲛ̅ϩⲏⲧ ϥ̅ · ⲁ ϥ ⲁⲡⲟⲣⲉⲓ ⲉϫⲛ̅ ⲧ ⲙⲉⲧⲁⲃⲟⲗⲏ ⲛ̅ⲧ ⲁ ⲥ ϣⲱⲡⲉ ⲙ̅ⲙⲟ ϥ ϩⲛ̅ ⲟⲩ ϣⲡ̅ ⲛ̅ ϣⲱⲡ · Ⲁ ϥ ⲥⲕⲉⲡⲧⲉⲓ ⲟⲩⲛ ⲙ̅ⲙⲟ ϥ ⲙⲛ̅ ⲛⲉϥ ⲙⲁⲧⲟⲓ ⲉⲧ ϩⲛ̅ ⲧⲉϥ ⲙⲛ̅ⲧ̅ ⲣⲟ · ⲉⲧⲃⲉ ⲡ ⲡⲟⲗⲩⲙⲟⲥ · ⲁ ϥ ⲗⲩⲡⲏ ⲉⲙⲁⲧⲉ ⲉⲧⲃⲉ ⲡⲗⲁⲕⲏ ⲧⲁⲥ · ⲁ ϥ ϣⲟϫⲛⲉ ⲙⲛ̅ ⲙ̅ ⲙⲁⲧⲟⲓ ϫⲉ ⲁⲣⲁ ⲉ ϥ ⲟⲛϩ̅ ⲛ̅ϭⲓ ⲡⲗⲁⲕⲏⲇⲁⲥ · ⲁ ϥ ϫⲟⲟ ⲥ ⲇⲉ ϫⲉ ⲡ ⲉⲧ ⲛⲁ ⲥⲩⲙⲁⲛⲉ ϫⲉ ⲁ ⲓ ϩⲉ ⲉⲣⲟ ϥ ϯ ⲛⲁ ϯ ⲛⲁ ϥ ⲛ̅ ⲟⲩ ⲛⲟϭ ⲛ̅ ⲧⲁⲓⲟ ⲙⲛ̅ ϩⲉⲛ ⲁⲛⲛⲱⲛ̅ⲛⲁ ⲛ̅ ⲧⲁ ⲁⲁ ϥ ⲛ̅ ⲣⲙ̅ ⲙ ⲁⲟ ⲉⲙⲁⲧⲉ · ⲥⲛⲁⲩ ⲇⲉ ϩⲛ̅ ⲛϥ̅ ⲙⲁⲧⲟⲓ̈ ⲡ ⲣⲁⲛ ⲙ̅ ⲡ ⲟⲩⲁ ⲙ̅ⲙⲟ ⲟⲩ ⲡⲉ ⲁⲛϯⲟⲭⲟⲥ · ⲁⲩⲱ ⲡ ⲣⲁⲛ ⲙ̅ ⲡ ⲕⲉ ⲟⲩⲁ ⲡⲉ ⲁⲕⲁⲕⲓⲟⲥ · ⲛⲁⲓ ⲉ ⲩ ϩⲩⲡⲉⲣⲉⲧⲉⲓ ⲛ̅ ⲉⲩⲥⲧⲁⲑⲓⲟⲥ ⲙ̅ ⲡⲉ ⲟⲩⲟⲉⲓϣ ⲉ ϥ ⲛ ⲙ̅ⲙⲁⲩ ⲁϫⲛ̅ ⲱϫⲛ̅ · ⲁ ⲩ ⲃⲱⲕ ⲉ ϣⲓⲛⲉ ⲛ̅ⲥⲱ ϥ ⲁ ⲩ ⲙⲟⲩϣⲧ̅ ⲥⲭⲉⲇⲱⲛ ⲛ̅ ⲧ ⲙⲛ̅ⲧ̅ ⲉⲣⲟ ⲧⲏⲣ ⲥ̅ ϣⲁⲛⲧ ⲟⲩ ⲡⲱϩ ⲉ ⲧ ⲕⲱⲙⲏ · ⲉⲧⲉⲣⲉ ⲉⲩⲥⲧⲁⲑⲓⲟⲥ ⲛ̅ϩⲏⲧ ⲥ̅ Ⲉ ⲩ ⲙⲟⲟϣⲉ ⲇⲉ ϩⲛ̅ ⲛ̅ ⲧⲟⲡⲟⲥ ⲉⲧⲉⲣⲉ ⲉⲩⲥⲧⲁⲑⲓⲟⲥ ϩⲁⲣⲉϩ ⲉⲣⲟ ⲟⲩ ⲁ ϥ ⲛⲁⲩ ⲉⲣⲟ ⲟⲩ ⲙ̅ ⲡ ⲟⲩⲉ · ⲁ ϥ ⲥⲟⲩⲱⲛ ⲟⲩ ϩⲓⲧⲙ̅ ⲡ ⲕⲓⲙ ⲛ̅ ⲧⲉⲩ ϭⲓⲛ ⲙⲟⲟϣⲉ · ⲁ ϥ ⲣ̅ ⲡ ⲙⲉⲉⲩⲉ ⲛ̅ ⲧⲉϥ ⲁⲛⲁⲥⲧⲣⲟⲫⲏ ⲛ̅ ϣⲟⲣⲡ̅ ⲁ ϥ ⲁⲣⲭⲉⲓ ⲛ̅ ⲙ̅ⲕⲁϩ ⲛ̅ ϩⲏⲧ ⲁ ϥ ϣⲗⲏⲗ ⲉ ϥ ϫⲱ ⲙ̅ⲙⲟ ⲥ ϫⲉ ⲡ ϫⲥ̅ ⲡ ⲛⲟⲩⲧⲉ ⲡ ⲛⲁ ⲏⲧ ⲡ ⲉⲧ ⲛⲟⲩϩⲙ̅ ⲛ̅ ⲟⲩⲟⲛ ⲛⲓⲙ ⲉⲧ ϩⲗ̅ⲡⲓⲍⲉ ⲉⲣⲟ ϥ · ⲛ̅ ⲑ ⲉ ⲛ̅ⲧ ⲁ ⲓ ⲛⲁⲩ ⲉ ⲛ ⲉⲧ ⲙⲟⲟϣⲉ ⲛⲙ̅ⲙⲁ ⲓ ⲛ̅ ϣⲟⲣⲡ̅ ⲛ̅ ϯ ϩⲗ̅ⲡⲓⲍⲉ ⲁⲛ · ⲟⲩⲉϩ ⲥⲁϩⲛⲉ ϭⲉ ⲧⲉⲛⲟⲩ ⲉ ⲧⲣⲉ ⲕ ϭⲱϣⲧ̅ ⲉϩⲣⲁⲓ ⲉϫⲱ ⲓ ⲙⲛ̅ ⲧⲕ̅ ϩⲙ̅ϩⲁⲗ ⲉⲧⲉ ⲧⲁ ⲥϩⲓⲙⲉ ⲧⲉ · ⲛⲁ ϣⲏⲣⲉ ⲅⲁⲣ ϯ ⲥⲟⲟⲩⲛ ϫⲉ ⲁ ⲩ ϣⲱⲡⲉ ⲛ̅ ϩⲣⲉ ⲛ̅ ⲛⲉ ⲑⲏⲣⲓⲟⲛ ⲉⲧⲃⲉ ⲛⲁ ϩⲃⲏⲩⲉ ⲉⲑ ⲟⲟⲩ · ⲙⲁ ϯ ⲑ ⲉ ⲛⲁ ⲓ ϩⲱ ⲉ ⲧⲣ ⲁ ⲛⲁⲩ ⲉⲣⲟ ⲟⲩ ϩⲛ̅ ⲧ ⲁⲛⲁⲥⲧⲁⲥⲓⲥ Ⲉⲧⲉⲓ ⲇⲉ ⲉ ϥ ⲧⲁⲩⲟ ⲛ̅ ⲛⲁⲓ ⲛ̅ϭⲓ ⲉⲩⲥⲧⲁⲑⲓⲟⲥ · ⲁ ϥ ⲥⲱⲧⲙ̅ ⲟⲩ ⲥⲙⲏ ⲉ ⲥ ϫⲱ ⲙ̅ⲙⲟ ⲥ ⲛⲁ ϥ ϫⲉ ⲧⲱⲕ ⲛ̅ ϩⲏⲧ ⲱ̅ ⲉⲩⲥⲧⲁ ⲑⲓⲟⲥ ϩⲣⲁⲓ ϩⲙ̅ ⲡⲉⲩ ⲟⲩⲟⲉⲓϣ ⁛— ⲕ ⲛⲁ ϣⲱⲡⲉ ϩⲛ̅ ⲧⲉⲕ ⲕⲁⲧⲁⲥⲧⲁⲥⲓⲥ ⲛ̅ ϣⲟⲣⲡ̅ · ⲁⲩⲱ ⲕ ⲛⲁ ϫⲓⲛ̅ ⲧⲕ̅ ⲥϩⲓⲙⲉ ⲙⲛ̅ ⲛⲉⲕ ϣⲏⲣⲉ ⁛— ϩⲛ̅ ⲧ ⲁⲛⲁⲥⲧⲁⲥⲓⲥ ⲛ̅ ⲛ ⲉⲧ ⲙⲟⲟⲩⲧ · ⲕ ⲛⲁ ⲛⲁⲩ ⲉ ⲛ ⲁⲅⲁⲑⲟⲛ ⲛ̅ ϣⲁ ⲉⲛⲉϩ · ⲙ̅ⲡⲣ̅ ⲁⲣⲛⲁ ϭⲉ ⲙ̅ⲙⲟ ⲓ · ⲁⲩⲱ ⲕ ⲛⲁ ϭⲓⲛⲉ ⲛ̅ ⲟⲩ ⲁⲛⲁⲡⲁⲩⲥⲓⲥ ⲛ̅ ⲁⲧ ⲱϫⲛ̅ · ⲁⲩⲱ ⲡⲉⲕ ⲣⲁⲛ ⲛⲁ ⲁⲩⲝⲁⲛⲉ ϣⲁ ϫⲱⲙ ⲛⲓⲙ ⲛ̅ ϫⲱⲙ · ⲛ̅ⲧⲉⲣⲉ ϥ ⲥⲱⲧⲙ̅ ⲇⲉ ⲉ ⲛⲁⲓ ⲁ ϥ ⲣ̅ ϩⲟⲧⲉ ⲁ ϥ ⲙⲟⲟϣⲉ ⲉ ⲡ ⲉⲥⲏⲧ ϩⲙ̅ ⲡ ⲙⲁ ⲉⲧ ⲙ̅ⲙⲁⲩ · ⲉ ⲛ ϥ̅ ⲛ̅ϩⲏⲧ ϥ̅ ⲁ ϥ ⲁϩⲉ ⲣⲁⲧ ϥ̅ ϩⲓⲧⲟⲩⲱ ⲟⲩ ϩⲓ ⲧⲉ ϩⲓⲏ ⲙ̅ ⲡⲉⲩ ⲙ̅ⲧⲟ ⲉⲃⲟⲗ · ⲁ ϥ ⲥⲟⲩⲱⲛ ⲟⲩ ϩⲛ̅ ⲟⲩ ⲱⲣϫ̅ · ⲛ̅ⲧⲟⲟⲩ ⲇⲉ ⲙ̅ⲡ ⲟⲩ ⲥⲟⲩⲱⲛ ϥ̅ · ⲡⲉϫⲁ ⲩ ⲛⲁ ϥ ϫⲉ ⲡⲉ ϣⲃⲏⲣ ⲙⲓ̈ⲟⲕ ⲛ̅ⲧⲟϥ ϩⲱⲱ ϥ ⲡⲉϫⲁ ϥ ⲛⲁ ⲩ ϫⲉ ϯⲣⲏⲛⲏ ⲛⲏ ⲧⲛ̅ ⲛⲁ ⲥⲛⲏⲩ · ⲡⲉϫⲁ ⲩ ⲛⲁ ϥ ϫⲉ ⲉ ⲛⲉ ⲕ ⲥⲟⲟⲩⲛ̅ ⲙ̅ ⲡⲉⲓ ϣⲙ̅ⲙⲟ ⲛ̅ ⲣⲱⲙⲉ · ⲙ̅ ⲡⲉⲓ ⲙⲁ ⲉ ⲩ ⲙⲟⲩⲧⲉ ⲉⲣⲟ ϥ ϫⲉ ⲡⲗⲁⲕⲏⲧⲁⲥ · ⲙⲛ̅ ⲧⲉϥ ⲥϩⲓⲙⲉ · ⲙⲛ̅ ⲛϥ̅ ϣⲏⲣⲉ · ⲡⲁⲓ ⲉⲕϣⲁⲛ ⲧⲁⲙⲟ ⲛ ⲉ ⲣⲟ ϥ ⲧⲛ̅ ⲛⲁ ⲧⲓ ⲛⲁ ⲕ ⲛ̅ ϩⲉⲛ ⲛⲟϭ ⲛ̅ ⲭⲣⲏⲙⲁ · ⲛ̅ⲧⲟϥ ⲇⲉ ⲡⲉϫⲁ ϥ ⲛⲁ ⲩ · ϫⲉ ⲉ ⲧⲉⲧⲛ̅ ϣⲓⲛⲉ ⲛ̅ⲥⲱ ϥ ⲉⲧⲃⲉ ⲟⲩ ⲛ̅ ϩⲱⲃ · ⲛ̅ⲧⲟⲟⲩ ⲇⲉ ⲡⲉϫⲁ ⲩ ⲛⲁ ϥ ϫⲉ ⲡⲉⲛ ϣⲃⲏⲣ ⲡⲉ · ⲁⲩⲱ ⲉⲓⲥ ϩⲁϩ ⲛ̅ ⲣⲟⲙⲡⲉ ⲧⲛ̅ ⲟⲩⲱϣ ⲉ ⲁⲡⲁⲛⲧⲁ ⲉⲣⲟ ϥ · ⲡⲉϫⲁ ϥ ⲛⲁ ⲩ ϫⲉ ϯ ⲥⲟⲟⲩⲛ̅ ⲁⲛ ⲙ̅ ⲡ ⲣⲱⲙⲉ · ⲙ̅ⲧⲟⲛ ϭⲉ ⲙ̅ⲙⲱ ⲧⲛ̅ ϩⲁϩⲧⲏ ⲓ ϫⲉ ⲁ ⲡ ⲛⲁⲩ ⲡⲣⲟⲕⲟⲡⲧⲉⲓ · ⲛ̅ ⲧⲉⲧⲛ̅ ⲁⲛⲁⲡⲁⲩⲉ ⲙ̅ⲙⲱ ⲧⲛ̅ ϩⲁϩⲧⲏ ⲓ ϩⲙ̅ ⲡⲉⲓ ⲙⲁ ⲉ ϯ ϭⲁⲗⲱ ⲟⲩ ⲉⲣⲟ ϥ · ⲕⲁⲓ ⲅⲁⲣ ⲁⲛⲅ̅ ⲟⲩ ϣⲙ̅ⲙⲟ ϩⲱ · Ⲁⲩⲱ ⲁ ϥ ϫⲓⲧ ⲟⲩ ⲉϩⲟⲩⲛ ⲉ ⲡϥ̅ ⲏⲓ ⲁ ϥ ⲃⲱⲕ ⲉ ϣⲱⲡ ⲛ̅ ⲟⲩ ⲏⲣⲡ̅ ⲉ ⲧⲣⲉ ⲩ ⲥⲟⲟ ϥ · ⲡⲉϫⲁ ϥ ⲙ̅ ⲡ ϫⲥ̅ ⲙ̅ ⲡ ⲏⲓ ⲉⲧⲉ ϥ ⲛ̅ϩⲏⲧ ϥ̅ ϫⲉ ⲛⲉⲓ ⲣⲱⲙⲉ ϯ ⲥⲟⲟⲩⲛ ⲙ̅ⲙⲟ ⲟⲩ ⲉⲧⲃⲉ ⲡⲁⲓ ⲛ̅ⲧ ⲁ ⲩ ⲉⲓ ϣⲁⲣⲟ ⲓ ⲉ ⲡⲉⲓ ⲙⲁ ϯ ϭⲉ ⲛⲁⲓ ⲛ̅ ⲟⲩ ϩⲣⲉ ⲙⲛ̅ ⲟⲩ ⲏⲣⲡ̅ ⲛ̅ ⲥⲉ ⲙ̅ⲧⲟⲛ ⲙ̅ⲙⲟ ⲟⲩ ϩⲁϩⲧⲏ ⲓ ⲙ̅ ⲡⲉⲓ ⲙⲁ · ⲁⲩⲱ ϯ ⲛⲁ ϯ ⲛⲁ ⲕ ⲛ̅ ⲧⲉⲩ ϯⲙⲏ ϩⲙ̅ ⲡ ⲕⲁⲓⲣⲟⲥ ⲙ̅ ⲡⲁ ⲃⲉⲉⲕⲉ · ⲡ ⲣⲱⲙⲉ ⲇⲉ ⲁ ϥ ϯ ⲛⲁ ϥ ⲙ̅ ⲡ ⲉⲧ ϥ̅ ⲁϩⲉ ⲛⲁ ϥ ⲧⲏⲣ ϥ̅ ϩⲛ̅ ⲟⲩ ⲟⲩⲣⲟⲧ · ⲁ ϥ ϭⲱ ⲉ ϥ ϩⲩⲡⲉⲣⲉⲧⲉⲓ ⲛⲁ ⲩ ⲛ̅ϭⲓ ⲉⲩⲥⲧⲁⲑⲓⲟⲥ ⲙ̅ⲡⲉ ϥ ⲉϣ ϥⲓ ⲉⲣⲟ ϥ · ⲉ ϥ ⲙⲉⲉⲩⲉ ⲉⲃⲟⲗ ⲉ ⲡⲉϥ ⲃⲓⲟⲥ · ⲛ̅ ϣⲟⲣⲡ̅ ⲁⲗⲗⲁ ⲁ ϥ ⲁⲙⲁϩⲧⲉ ⲙ̅ⲙⲟ ϥ ⲉ ⲧⲙ̅ ⲣⲓⲙⲉ · ⲁ ϥ ⲉⲓ ⲉ ⲡ ⲥⲁ ⲃⲟⲗ ⲁ ϥ ⲣⲓⲙⲉ ⲁ ϥ ⲉⲓⲱ ⲙ̅ ⲡⲉϥ ϩⲟ · ⲁ ϥ ⲃⲱⲕ ⲉϩⲟⲩⲛ ⲁ ϥ ϯⲁⲕⲱⲛⲉⲓ ⲛⲁ ⲩ ⲟⲛ · ⲁ ϥ ⲛⲁⲩ ⲇⲉ ⲟⲛ ⲉⲣⲟ ϥ ⲁ ⲩ ⲁⲣⲭⲉⲓ ⲛ̅ ⲥⲟⲩⲱⲛ ϥ̅ ⲕⲟⲩⲓ ⲕⲟⲩⲓ · ⲁⲩⲱ ⲁ ⲩ ϣⲁϫⲉ ⲙⲛ̅ ⲛⲉⲩ ⲉⲣⲏⲩ · ⲉ ⲩ ϫⲱ ⲙ̅ ⲙⲟ ⲥ · ϫⲉ ⲡⲉⲓ ⲣⲱⲙⲉ · ⲉ ϥ ⲉⲓⲛⲉ ⲙ ⲡ ⲉⲧ ⲛ̅ ϣⲓⲛⲉ ⲛ̅ⲥⲱ ϥ · ⲡⲉϫⲉ ⲡ ⲕⲉ ⲟⲩⲁ ⲙ̅ ⲡⲉϥ ⲥⲟⲛ ϫⲉ ⲉϩⲉ ⲉ ϥ ⲉⲓⲛⲉ ⲙ̅ⲙⲟ ϥ · Ⲁⲗⲗⲁ ⲁⲛⲟⲕ ϯ ⲥⲟⲟⲩⲛ ⲛ̅ ⲟⲩ ⲙⲁⲉⲓⲛ ϩⲙ̅ ⲡϥ̅ ⲙⲁⲕϩ̅ ⲙ̅ ⲡⲉ ⲟⲩⲟⲉⲓϣ ⲛ̅ⲧ ⲁ ⲩ ⲡⲗⲩⲅⲏ ⲙ̅ⲙⲟ ϥ · ϩⲙ̅ ⲡ ⲡⲟⲗⲩⲙⲟⲥ ⲛ ⲙ̅ ⲙⲁⲥⲓⲕⲁⲧⲏⲥ · ⲙⲁⲣ ⲛ̅ ϯ ϩⲧⲏ ⲛ ⲉⲣⲟ ϥ · ϫⲉ ⲧⲛ̅ ⲛⲁ ⲛⲁⲩ ⲉ ⲡⲉⲓ ⲙⲁⲉⲓⲛ ⲛ̅ϩⲏⲧ ϥ̅ ϫⲓⲛ ⲙ̅ⲙⲟⲛ · ⲉϣⲱⲡⲉ ⲉ ϥ ϩⲓ ⲡⲉϥ ⲙⲁⲕϩ̅ ⲉⲓⲉ ⲛ̅ⲧⲟϥ ⲡⲉ ⲡ ⲣⲱⲙⲉ ⲉⲧ ⲙ̅ⲙⲁⲩ · ⲛ̅ⲧⲉⲣ ⲟⲩ ϯ ϩⲧⲏ ⲩ ⲇⲉ ⲉ ⲡ ⲙⲁⲉⲓⲛ ϩⲛ̅ ⲟⲩ ⲱⲣϫ̅ · ⲁ ⲩ ⲛⲁⲩ ⲉ ⲡ ⲥⲁϣ ϩⲓ̅ ⲡⲉϥ ⲙⲁⲕϩ̅ · ⲛ̅ ⲧⲉ ⲩⲛⲟⲩ ⲁ ⲩ ⲟⲛ ⲕ ⲟⲩ ⲉϩⲣⲁⲓ ⲁⲩ ϯ ⲡⲏ ⲉ ⲣⲱ ϥ · ⲁ ⲩ ϫⲛⲟⲩ ϥ ϫⲉ ⲛ̅ⲧⲟⲕ ⲡⲉ ⲡⲗⲁⲕⲏⲇⲁⲥ · ⲡ ⲛⲟϭ ⲛ̅ ⲥⲧⲣⲁϯⲗⲁⲧⲏⲥ ⲙ̅ ⲡⲉ ⲟⲩⲟⲉⲓϣ ⁛— Ⲛ̅ⲧⲟϥ ⲇⲉ ⲁ ϥ ⲁⲣⲛⲁ ϫⲉ ⲙ̅ⲙⲟⲛ ⲁⲩⲱ ⲁ ϥ ⲁⲙⲁϩⲧⲉ ⲙ̅ ⲙⲟ ϥ ⲉ ⲧⲙ̅ ⲣⲓⲙⲉ ⁛ Ⲛ̅ⲧⲉⲣ ⲟⲩ ϯ ⲡ ⲙⲁⲉⲓⲛ ⲇⲉ ⲛⲁ ϥ ⲙ̅ ⲡ ⲥⲁϣ ⲉⲧ ϩⲓ ⲡⲉϥ ⲙⲁⲕϩ̅ · ⲁⲩⲱ ⲁ ⲩ ⲱⲣⲕ̅ ⲉⲣⲟ ϥ ϫⲉ ⲛ̅ⲧⲟⲕ ⲡⲉ ⲡⲗⲁⲕⲏⲧⲁⲥ ⲡⲉ ⲥⲧⲣⲁϯⲗⲁⲧⲏⲥ · ⲁⲩⲱ ⲁ ⲩ ϫ ⲛⲟⲩ ϥ ⲉⲧⲃⲉ ⲧⲉϥ ⲥϩⲓⲙⲉ ⲙⲛ̅ ⲛⲉϥ ϣⲏⲣⲉ · ⲡⲉϫⲁ ϥ ⲛⲁ ⲩ ϫⲉ ⲁ ⲩ ⲙⲟⲩ · ⲉⲧⲉⲓ ⲇⲉ ⲉ ϥ ϣⲁϫⲉ ⲛⲙ̅ⲙⲁ ⲩ ϩⲓ ⲛⲁⲓ · ⲁ ⲩ ϥⲓ ϩⲣⲁ ⲩ ⲉⲃⲟⲗ ϩⲛ̅ ⲟⲩ ⲛⲟϭ ⲛ̅ ⲥⲙⲏ · ⲁ ⲩ ⲣⲓⲙⲉ ⲉⲙⲁⲧⲉ ϣⲁⲛⲧⲉ ⲛ ⲉⲧ ϩⲙ̅ ⲡ ϯⲙⲏ ⲧⲏⲣ ⲟⲩ ⲥⲱⲧⲙ̅ ⲉ ⲣⲟ ⲟⲩ · ⲉⲧⲉⲓ ⲇⲉ ⲉ ⲩ ⲁϣ ⲕⲁⲕ ⲉⲃⲟⲗ ⲁ ⲩ ⲉⲓ ⲛ̅ϭⲓ ⲛⲁ ⲡ ϯⲙⲉ ⲉ ⲛⲁⲩ ⲉ ⲡ ⲉⲛⲧ ⲁ ϥ ϣⲱⲡⲉ · ⲁⲩⲱ ⲁ ⲩ ⲣ̅ ϩⲟⲧⲉ ⲁ ⲩ ϣⲧⲟⲣⲧⲣ̅ · ⲙ̅ ⲙⲁⲧⲟⲓ Ⲇⲉ ⲁ ⲩ ⲕⲁⲧⲁⲥϯⲗⲉ ⲙ̅ ⲡⲉ ϣⲧⲟⲣⲧⲣ̅ ⲁ ⲩ ϫⲱ ⲉⲣⲟ ⲟⲩ · ⲛ̅ ⲧ ⲁⲣⲉⲧⲏ ⲙ̅ ⲡ ⲣⲱⲙⲉ ⲙⲛ̅ ⲡⲉϥ ⲧⲁⲓⲟ ⲛ̅ ϣⲟⲣⲡ̅ · ⲛ̅ⲧⲉⲣ ⲟⲩ ⲥⲱⲧⲙ̅ ⲇⲉ ⲉ ⲛⲁⲓ̅ ⲛ̅ϭⲓ ⲛ̅ ⲣⲱⲙⲉ ⲙ̅ ⲡ ϯⲙⲉ ⲁ ⲩ ⲁϣ ⲁϩⲟⲙ ⲉ ⲩ ϫⲱ ⲙ̅ⲙⲟ ⲥ · ϫⲉ ⲟⲩ ⲛⲟϭ ⲡⲉ ⲡ ⲧⲁⲓⲟ ⲙ̅ ⲡⲉⲓ ⲣⲱⲙⲉ ⲛ̅ⲧ ⲁ ϥ ϣⲱⲡⲉ ⲛⲁ ⲛ ⲛ̅ ϫⲁⲓ̈ ⲃⲉⲉⲕⲉ · ⲧⲟⲧⲉ ⲙ̅ ⲙⲁⲧⲟⲓ ⲁ ⲩ ϭⲉⲗⲡ̅ ⲡ ϩⲱⲃ ⲉ ⲡ ⲣ̅ⲣⲟ · ⲁⲩⲱ ⲁ ⲩ ϯ ⲉϫⲱ ϥ ⲛ̅ ϩⲉⲛ ϩⲟⲓⲧⲉ ⲉ ⲛⲁⲛⲱ ⲟⲩ ϩⲛ̅ ⲛ ⲉⲧ ⲛ̅ⲧⲟⲟⲧ ⲟⲩ ⲁ ⲩ ϫⲓ ⲙ̅ⲙⲟ ϥ · ⲁ ⲩ ϯ ⲡⲉⲩ ⲟⲩⲟⲓ ⲉ ⲧⲉ ϩⲓⲏ · Ⲟⲩⲟⲛ ⲇⲉ ⲛⲓⲙ · ⲉⲧ ϩⲙ̅ ⲡ ϯⲙⲉ ⲛⲉ ⲩ ⲙⲟⲟϣⲉ ⲛⲙ̅ⲙⲁ ϥ · ⲉ ⲩ ⲑⲡⲟ ⲙ̅ⲙⲟ ϥ ⲉⲃⲟⲗ · ⲛ̅ⲧⲟϥ ⲇⲉ ⲁ ϥ ⲥⲡ̅ⲥⲱⲡ ⲟⲩ ⲁ ϥ ⲕⲁⲁ ⲩ ⲉⲃⲟⲗ ⁛ ⲉⲧⲉⲓ Ⲇⲉ ⲉ ϥ ⲙⲟⲟϣⲉ ϩⲓ̈ ⲧⲉ ϩⲓⲏ ⲙⲛ̅ ⲙ̅ ⲙⲁⲧⲟⲓ ⲁ ϥ ⲁⲡⲁⲛⲅⲉⲓⲗⲉ ⲉⲣⲟ ⲟⲩ ⲛ̅ ⲛ ⲉⲛⲧ ⲁ ϥ ⲛⲁⲩ ⲉⲣⲟ ⲟⲩ ⲙⲛ̅ ⲑ ⲉ ⲛ̅ⲧ ⲁ ϥ ⲛⲁⲩ ⲉ ⲡⲉ ⲭⲥ̅ · ⲁⲩⲱ ⲟⲛ ϫⲉ ⲁ ⲩ ⲙⲟⲩⲧⲉ ⲉⲣⲟ ϥ ϫⲉ ⲉⲩⲥⲧⲁⲑⲓⲟⲥ · ⲁⲩⲱ ⲁ ϥ ϫⲱ ⲉ ⲣⲟ ⲟⲩ · ⲛ̅ ⲛ ⲉⲛⲧ ⲁ ⲩ ϣⲱⲡⲉ ⲙ̅ⲙⲟ ϥ ⲧⲏⲣ ⲟⲩ · ⲛ̅ⲧⲉ ⲣ ⲟⲩ ϫ̅ⲕ̅ ⲙⲛ̅ⲧ ⲏ ⲇⲉ ⲛ̅ ϩⲟⲟⲩ ⲉⲃⲟⲗ ⲉ ⲩ ⲙⲟⲟϣⲉ ϩⲓ ⲧⲉ ϩⲓⲏ ⲁ ⲩ ⲉⲓ ϣⲁ ⲧⲣⲁⲓⲁⲛⲟⲥ ⲡ ⲣ̅ⲣⲟ ⲁ ⲩ ⲧⲁⲙⲟ ϥ ϫⲉ ⲛ̅ ⲧ ⲁ ⲩ ϩⲉ ⲉ ⲡⲗⲁⲕⲏⲧⲁⲥ ⲛ̅ ⲁϣ ⲛ̅ ϩⲉ · Ⲁ ϥ ⲉⲓ̅ Ⲇⲉ ⲉⲃⲟⲗ ⲛ̅ϭⲓ ⲧⲣⲁⲓⲁⲛⲟⲥ ⲡ ⲣ̅ⲣⲟ ⲉ ⲧⲱⲙⲛ̅ⲧ̅ ⲉ ⲣⲟ ϥ · ⲁⲩⲱ ⲁ ϥ ⲁⲥⲡⲁⲍⲉ ⲙ̅ⲙⲟ ϥ ⲁ ϥ ⲣⲓⲙⲉ ⲉⲙⲁⲧⲉ · ⲁ ϥ ϫⲛⲟⲩ ϥ ⲇⲉ ⲉ ϯ ⲁⲓϯⲁⲛ̅ⲧ ⲁ ϥ ⲃⲱⲕ ⲛⲁ ϥ ⲉⲧⲃⲏⲏⲧ ⲥ̅ · ⲛ̅ⲧⲟϥ ⲇⲉ ⲁ ϥ ϫⲱ ⲉ ⲧⲣⲁⲓⲛⲟⲥ ⲙⲛ̅ ⲧ ⲥⲩⲛⲕⲗⲏⲧⲟⲥ ⲧⲏⲣ ⲥ̅ ⲛ̅ ⲛ ⲉⲛ̅ⲧ ⲁ ⲩ ϣⲱⲡⲉ ⲙ̅ⲙⲟ ϥ · ⲁⲩⲱ ⲉⲧⲃⲉ ⲧⲉϥ ⲥϩⲓⲙⲉ ⲙⲛ̅ ⲛⲉϥ ϣⲏⲣⲉ · ⲁⲩⲱ ϫⲉ ϩⲛ̅ ⲁϣ ⲛ̅ ⲥⲙⲟⲧ · ⲁ ⲡ ⲛⲁⲩ ⲕⲗⲏⲣⲟⲥ ϥⲓ̅ ⲛ̅ ⲧϥ̅ ⲥϩⲓⲙⲉ ϩⲙ̅ ⲟⲩ ϫⲓ ⲛ ϭⲟⲛⲥ̅ · ⲁⲩⲱ ϫⲉ ⲛ̅ⲧ ⲁ ⲩ ϥⲓⲧ ⲟⲩ ϩⲓⲧⲛ̅ ⲛⲉ ⲑⲩⲣⲓⲟⲛ · ⲁⲩⲱ Ⲁ ϥ ⲧⲁⲙⲟ ⲟⲩ ⲉ ⲧⲉⲩ ⲑⲗⲓⲯⲓⲥ · ϩⲁⲡⲗⲱⲥ ⲁ ⲩ ⲛⲟϭ ⲛ̅ ⲣⲁϣⲉ ϣⲱⲡⲉ ⲛⲁ ⲩ ⲧⲏⲣ ⲟⲩ ϫⲉ ⲁ ⲩ ϩⲉ ⲉⲣⲟ ϥ ⲉ ϥ ⲟⲛϩ̅ · ⲁⲩⲱ ⲁ ⲡ ⲣ̅ⲣⲟ ⲥⲗ̅ⲥⲱⲗ ϥ̅ ⲁ ϥ ⲁⲁ ϥ ⲛ̅ ⲥⲧⲣⲁⲧⲏⲗⲁⲧⲏⲥ ⲛ̅ ⲑ ⲉ ⲛ̅ ϣⲟⲣⲡ̅ · ⲛ̅ⲧⲉⲣ ϥ̅ ⲙⲟⲩϣⲧ̅ ⲇⲉ ⲛ̅ϭⲓ Ⲉⲩⲥⲧⲁⲑⲓⲟⲥ ⲙ̅ ⲡⲉ ⲥⲧⲣⲁ ⲧⲉⲩⲙⲁ ⲧⲏⲣ ϥ̅ ⲁ ϥ ⲉⲓⲙⲉ ϫⲉ ⲛ ϥ̅ ⲛⲁ ⲣⲱϣⲉ ⲁⲛ ⲉ ⲡ ⲡⲟⲗⲩ ⲙⲟⲥ ⲛ̅ ⲛ̅ ⲃⲁⲣⲃⲁⲣⲟⲥ · ⲁ ϥ ⲥⲏⲙⲁⲛⲉ ⲙ̅ ⲡ ⲣ̅ⲣⲟ · Ⲁ ϥ ⲕⲉⲗⲉⲩⲉ ⲛ̅ϭⲓ ⲧⲣⲁⲓⲁⲛⲟⲥ Ⲡ ⲣ̅ⲣⲟ ⲉ ⲧⲣⲉ ⲩ ϭⲱⲡⲉ ⲛ̅ ϩⲉⲛ ϯⲣⲱⲛ ⲁ ϥ ⲥϩⲁⲓ ⲛ̅ ⲟⲩ ⲉⲡⲓⲥⲧⲟⲗⲏ ⲛ̅ ⲧⲉⲓ ϩⲉ ⲉ ⲡⲟⲗⲓⲥ ⲛⲓⲙ ⲉ ⲧⲣⲉ ⲩ ϭⲱⲡⲉ ⲛ̅ ϩⲉⲛ ⲣⲱⲙⲉ ⲛ̅ ⲥⲉ ⲇⲟⲕⲏ ⲙⲁⲍⲉ ⲙ̅ ⲙⲟ ⲟⲩ ϫⲉ ϣⲁ ⲩ ⲣ̅ ϣⲁⲩ ⲛ̅ ⲥⲉ ⲁⲁ ⲩ ⲙ̅ ⲙⲁⲧⲟⲓ · ⲁ ⲥ ϣⲱⲡⲉ ⲛ̅ⲧⲉⲣ ⲟⲩ ⲃⲱⲕ ⲉ ⲧ ⲕⲱⲙⲏ ⲉⲧⲉⲣⲉ ⲛ̅ ϣⲏⲣⲉ ⲛ̅ ⲉⲩⲥⲧⲁ ⲑⲓⲟⲥ ⲛ̅ϩⲏⲧ ⲥ̅ · ⲁ ⲩ ϭⲱⲡⲉ ⲙ̅ ⲡ ϣⲏⲣⲉ ⲥⲛⲁⲩ ⲛ̅ ⲉⲩⲥⲧⲁⲑⲓⲟⲥ ⲁ ⲩ ⲧⲁⲁ ⲩ ⲛⲁ ⲩ ϩⲱⲥ ϯⲣⲱⲛ · ⲁⲩⲱ ⲁ ⲩ ⲣ̅ ⲙⲛ̅ⲧⲣⲉ ϩⲁⲣⲟ ⲟⲩ ⲛ̅ϭⲓ ⲛ ⲣⲱⲙⲉ ⲙ̅ ⲡ ⲙⲁ ⲉⲧ ⲙ̅ⲙⲁⲩ ϫⲉ ϩⲉⲛ ϫⲱⲱⲣⲉ ⲛⲉ · ϩⲛ̅ ⲧⲉⲩ ϭⲟⲙ · ⲁⲩⲱ ⲉ ⲛⲉⲥⲱ ⲟⲩ ϩⲙ̅ ⲡⲉⲩ ⲉⲓⲛⲉ · ⲛ̅ⲧⲉⲣⲉ ⲉⲩⲥⲧⲁⲑⲓⲟⲥ ⲇⲉ ⲥⲱⲟⲩϩ ⲉϩⲟⲩⲛ ⲛ̅ ⲛ̅ ϯⲣⲱⲛ ⲧⲏⲣ ⲟⲩ · ⲁ ϥ ⲧⲟϣ ⲟⲩ ⲉ ⲛ̅ ⲛⲟⲩ ⲙⲉⲣⲟⲛ ⲁ ϥ ⲛⲁⲩ ⲉ ⲡ ϣⲏⲣⲉ ϣⲏⲙ ⲥⲛⲁⲩ ⲉ ⲛⲉⲥⲱ ⲟⲩ ⲉ ϩⲟⲩ ⲉⲣⲟ ⲟⲩ ⲧⲏⲣ ⲟⲩ · ⲁ ϥ ⲧⲁϩⲟ ⲟⲩ ⲉⲣⲁⲧ ⲟⲩ ⲉ ⲧⲉϥ ϩⲩⲡⲉⲣⲏⲥⲓⲁ · ⲉⲃⲟⲗ ϫⲉ ⲁ ϥ ⲥⲟⲩⲛ̅ ⲧⲉⲩ ⲙⲛ̅ⲧ̅ ⲉⲩⲅⲉⲛⲏⲥ ϩⲓⲧⲛ̅ ⲛⲉ ⲧⲣⲟⲡⲟⲥ ⲉⲧ ⲛ̅ϧⲏ ⲧ ⲟⲩ(?) · ⲁ ϥ ⲕⲁⲁ ⲩ ⲛⲁ ϥ ϩⲛ̅ ⲧⲉϥ ⲫⲩⲥⲓⲥ ⲉⲧ ⲛⲁⲛⲟⲩ ⲥ · ⲉⲣⲉ Ⲡⲉⲩ ⲟⲩⲱϣ ⲥⲱⲕ ⲙ̅ⲙⲟ ⲟⲩ ⲙ̅ ⲙⲏⲏⲛⲉ ⲉ ⲧⲣ ϥ̅ ⲙⲉⲣⲓ ⲧ ⲟⲩ ⲛ̅ ϩⲟⲩⲟ · ⲁ ϥ ⲟⲩⲉϩ ⲥⲁϩⲛⲉ ⲉ ⲧⲣⲉ ⲩ ⲟⲩⲱⲙ ⲛⲙ̅ⲙⲁ ϥ ϩⲓϫⲛ̅ ⲧϥ̅ ⲧⲣⲁⲡⲉⲍⲁ · Ⲙⲛ̅ⲛ̅ⲥⲁ ⲛⲁⲓ ⲇⲉ ⲁ ϥ ⲧⲱϣ ⲛ̅ ⲛⲉ ⲥⲧⲣⲁⲧⲉⲩⲙⲁ ⲕⲁⲧⲁ ⲧⲉϥ ⲥⲩⲛⲏⲑⲓⲁ · ⲁ ϥ ⲃⲱⲕ ⲉⲃⲟⲗ ⲉ ⲡ ⲡⲟⲗⲩⲙⲟⲥ ⲁⲩⲱ ⲧⲉ ⲭⲱⲣⲁ ⲛ̅ⲧⲁ ⲛ̅ ⲃⲁⲣⲃⲁⲣⲟⲥ · ϥⲓⲧ ⲥ̅ ϩⲁ ⲑ ⲏ ⲙ̅ ⲡⲉ ϩⲟⲟⲩ ⲉⲧ ⲙ̅ⲙⲁⲩ ⲁ ϥ ⲉⲗⲉⲩ ⲑⲉⲣⲟⲩ ⲛ ⲛ ⲉⲛⲧ ⲁ ⲩ ⲁⲓⲭⲙⲁⲗⲱ ϯⲍⲉ ⲙ̅ⲙⲟ ⲟⲩ ⲛ̅ϩⲏⲧ ⲥ̅ · ⲁ ϥ ϫⲓⲟⲟⲣ ⲇⲉ ⲙ̅ ⲡ ⲉⲓⲉⲣⲟ Ⲉⲧ ⲟⲩ ⲙⲟⲩⲧⲉ ⲉⲣⲟ ϥ ϫⲉ ϩⲩⲧⲁⲥⲡⲓⲥ ⲉ ⲁ ϥ ⲁⲗⲉ ⲉ ⲡ ϫⲓⲥⲉ · ⲁ ϥ ϫⲱⲱⲧⲉ ⲉϩⲟⲩⲛ ⲉ ⲧⲉ ⲭⲱⲣⲁ ⲛ̅ ⲛ̅ ⲃⲁⲣ ⲃⲁⲣⲟⲥ · ⲉⲧ ϩⲓϩⲟⲩⲛ ⲁ ϥ ϫⲣⲟ ⲉ ⲛⲉⲓ ⲕⲟⲟⲩⲉ ⲟⲛ ⲁⲩⲱ ⲁ ϥ ϣⲱⲗ ⲛ̅ ⲧⲉ ⲭⲱⲣⲁ ⲧⲏⲣ ⲥ̅ · ⲁ ϥ ϫⲓ ϣⲟϫⲛⲉ ⲇⲉ ⲛ̅ϫⲓ ⲉⲩⲥⲧⲁⲑⲓⲟⲥ ⲉ ϩⲉⲛ ⲕⲟⲟⲩⲉ ϩⲓⲧⲛ̅ ⲧⲉ ⲡⲣⲟⲛⲓⲁ ⲇⲉ ⲙ̅ ⲡ ⲛⲟⲩⲧⲉ ⲉⲧ ⲕⲁⲗⲉⲓ ⲙ̅ⲙⲟ ϥ ⲉ ⲧⲣ ϥ̅ ⲃⲱⲕ ⲉϩⲣⲁⲓ ⲉ ⲡ ⲙⲁ ⲉⲧⲉⲣⲉ ⲧⲉϥ ⲥϩⲓⲙⲉ ⲛ̅ϩⲏⲧ ϥ̅ · ⲧⲁⲓ ⲉⲧ ⲟⲩ ϩⲁⲣⲉϩ ⲉⲣⲟ ⲥ ϫⲓⲛ ⲛ̅ ϣⲟⲣⲡ̅ ⲕⲁⲧⲁ ⲑ ⲉ ⲛ̅ⲧ ⲁ ⲓ ϫⲟⲟ ⲥ ⲉⲧⲃⲉ ⲧ ⲙⲛ̅ⲧ̅ ⲣⲉϥ ϫⲓ ⲛ ϭⲟⲛⲥ̅ ⲙ̅ ⲡ ⲛⲁⲩⲕⲗⲏⲣⲟⲥ · ⲁⲩⲱ ⲛ̅ ⲧⲩ ⲣⲁⲛⲛⲟⲥ ϩⲓⲧⲛ̅ ⲧ ⲙⲛ̅ⲧ̅ ϥⲁⲓ ⲣⲟⲟⲩϣ ⲙ̅ ⲡ ⲛⲟⲩⲧⲉ ⁛— Ⲛ̅ⲧⲉⲣ ϥ̅ ⲙⲟⲩ ⲇⲉ ⲛ̅ϭⲓ ⲡ ⲁⲗⲗⲟⲫⲩⲗⲟⲥ ⲉⲧ ⲙ̅ⲙⲁⲩ ⲁ ⲥ ⲁⲛⲁⲭⲱⲣⲉⲓ ⲛⲁ ⲥ ϩⲁ ⲣⲓ̅ ϩⲁⲣⲟ ⲥ ⲁ ⲥ ⲟⲩⲱϩ ϩⲙ̅ ⲡ ⲕⲩ ⲡⲟⲥ ⲛ̅ ⲟⲩⲁ ⲛ̅ ⲛ ⲉⲧ ⲥ̅ⲟⲩⲏⲏϩ ⲛⲙ̅ⲙⲁ ⲩ · ⲁ ⲥ ⲧⲁⲙⲓⲟ ⲛⲁ ⲥ ⲛ̅ ⲟⲩ ⲥⲕⲩⲛⲏ ⲙⲁⲩⲁⲁ ⲥ · ⲛ̅ⲧⲉⲣ ϥ̅ ϫⲓ ⲟⲩⲛ ⲛ̅ ⲧ ⲕⲱⲙⲏ ⲉⲧ ⲙ̅ⲙⲁⲩ ⲛ̅ϭⲓ ⲡⲉ ⲥⲧⲣⲁϯⲗⲁⲧⲏⲥ · ⲁⲩⲱ ⲛ ϥ̅ ϣⲟⲗⲥ̅ ⲁ ϥ ⲡⲏⲥⲥⲉ ⲙ̅ ⲡⲉϥ ⲫⲱⲥⲁⲧⲟⲛ ⲛ̅ϩⲏⲧ ⲥ̅ · ⲛ̅ ϣⲟⲙⲛ̅ⲧ̅ ⲛ̅ ϩⲟⲟⲩ ⲉ ϥ ⲁⲛⲁⲡⲁⲩⲉ ⲙ̅ⲙⲟ ϥ ⲙⲛ̅ ⲡⲉϥ ⲥⲧⲣⲁⲧⲉⲩⲙⲁ ϩⲱⲥ ⲉⲣⲉ ⲡ ⲙⲁ ⲉⲧ ⲙ̅ⲙⲁⲩ ⲣ̅ ϣⲁⲩ ⲉ ⲩ ⲁⲛⲁ ⲡⲁⲩⲥⲓⲥ · Ⲁ ϥ ϣⲱⲡⲉ ⲇⲉ ⲟⲛ ϩⲙ̅ ⲡ ⲕⲩⲡⲟⲥ ⲉⲧ ⲙ̅ⲙⲁⲩ · ⲡⲁⲓ ⲉⲧⲉⲣⲉ ⲧⲉϥ ⲥϩⲓⲙⲉ ⲛ̅ϩⲏⲧ ϥ̅ · ⲁ ⲩ ϭⲟⲓⲗⲉ ⲇⲉ ϩⲱ ⲟⲩ ⲛ̅ϭⲓ ⲡ ϩⲣ̅ϣⲓⲣⲉ ⲥⲛⲁⲩ ⲉ ⲧⲉ ⲥⲕⲩⲛⲏ ⲛ̅ ⲧⲉⲩ ⲙⲁⲁⲩ · Ⲛ̅ⲧⲉⲣⲉ ⲡ ⲛⲁⲩ ⲇⲉ ⲙ̅ ⲙⲉⲉⲣⲉ ϣⲱⲡⲉ · ⲁ ⲩ ϩⲙⲟⲟⲥ ⲁ ⲩ ϫⲱ ⲛ̅ ⲛⲉ ϩⲃⲏⲩⲉ ⲛ̅ ⲧⲉⲩ ⲙⲛ̅ⲧ̅ ϣⲏⲣⲉ ϣⲏⲙ ⲉ ⲛⲉⲩ ⲉⲣⲏⲩ · ⲉ ⲛⲉ ⲩ ⲥⲟⲟⲩⲛ ⲅⲁⲣ ⲁⲛ ϫⲉ ⲉⲣⲉ ⲧⲉⲩ ⲙⲁⲁⲩ ϩⲙ̅ ⲡ ⲙⲁ ⲉⲧ ⲙ̅ⲙⲁⲩ · ⲟⲩⲇⲉ ⲛ ⲥⲉ ⲥⲟⲟⲩⲛ ⲁⲛ ⲛ̅ ⲛ ⲉⲛⲧ ⲁ ⲩ ϣⲱⲡⲉ ⲙ̅ⲙⲟ ⲟⲩ · Ⲧⲉⲩ ⲙⲁⲁⲩ ⲇⲉ ⲛⲉ ⲥ ϩⲙⲟⲟⲥ ⲉ ⲥ ϫⲓ ⲥⲙⲏ ⲉ ⲛ ⲉⲧ ⲟⲩ ϫⲱ ⲙ̅ⲙⲟ ⲟⲩ · ⲡ ⲛⲟϭ ⲇⲉ ⲛ̅ ⲥⲟⲛ ⲡⲉϫⲁ ϥ ⲙ̅ ⲡ ⲕⲟⲩⲓ ϫⲉ ⲙ̅ ⲡⲉ ⲟⲩⲟⲉⲓϣ ⲛ̅ ⲧⲁ ⲙⲛ̅ⲧ̅ ϣⲏⲣⲉ ϣⲏⲙ ⲛ̅ ϯ ⲉⲓⲣⲉ ⲁⲛ ⲙ̅ ⲡ ⲙⲉⲉⲩⲉ ⲛ̅ ⲗⲁⲁⲩ ⲛ̅ⲥⲁ ⲡⲁⲓ ⲙ̅ⲙⲁⲧⲉ ϫⲉ ⲡⲁ ⲉⲓⲱⲧ ⲟⲩ ⲥⲧⲣⲁⲧⲏⲗⲁⲧⲏⲥ ⲡⲉ · ⲁⲩⲱ ⲧⲁ ⲙⲁⲁⲩ ⲟⲩ ⲥϩⲓⲙⲉ ⲧⲉ ⲉ ⲛⲉⲥⲱ ⲥ ⲉⲙⲁⲧⲉ · ⲁⲩⲱ ⲟⲩⲛ̅ⲧⲁ ϥ ⲙ̅ⲙⲁⲩ ⲛ̅ ϣⲏⲣⲉ ⲥⲛⲁⲩ ⲡ ⲟⲩⲁ ⲙⲉⲛ ⲡ ⲕⲟⲩⲓ ⲉⲣⲟ ⲓ ⲡⲉ · ⲉ ϥ ⲧⲣⲉ ϣ ⲣⲱϣ ϩⲙ̅ ⲡⲉϥ ϥⲱ · ⲁⲩⲱ ⲉ ⲛⲉⲥⲱ ϥ ϩⲙ̅ ⲡϥ̅ ϩⲟ · ⲁ ⲩ ϫⲓ ⲙ̅ ⲙⲟ ⲛ ⲁ ⲩ ⲉⲓ ⲉⲃⲟⲗ ϩⲙ̅ ⲡⲉⲛ ⲏⲓ ⲛ̅ ⲟⲩ ⲟⲩϣⲏ ⲁ ⲩ ⲧⲁⲗⲟ ⲛⲙ̅ⲙⲁ ⲛ ⲉ ⲩ ϫⲟⲓ ⲛ̅ ϯ ⲥⲟⲟⲩⲛ ⲁⲛ ϫⲉ ⲉⲛⲉ ⲃⲱⲕ ⲉ ⲧⲱⲛ · ϩⲙ̅ ⲡ ⲧⲣ ⲛ̅ ⲉⲓ ⲇⲉ ⲉ ⲡⲉ ⲕⲣⲟ ϩⲓ ⲡ ϫⲟⲓ ⲁ ⲧⲁ ⲙⲁⲁⲩ ϭⲱ ϩⲓ ⲡ ϫⲱⲓ ⲙⲁⲩⲁⲁ ⲥ ⲛ̅ ϯ ⲥⲟⲟⲩⲛ ⲁⲛ ϫⲉ ⲉⲧⲃⲉ ⲟⲩ ⲛ̅ ϩⲱⲱⲃ · ⲁⲗⲗⲁ ⲁ ⲡⲉⲛ ⲉⲓⲱⲧ ϥⲓⲧ ⲛ̅ ⲙ̅ ⲡⲉ ⲥⲛⲁⲩ ⲁ ϥ ⲙⲟⲟϣⲉ ⲉ ϥ ⲣⲓⲙⲉ · ⲛ̅ⲧⲉⲣⲉ ϥ ⲉⲓ Ⲇⲉ ⲉϫⲛ̅ ⲟⲩ ⲉⲓⲉⲣⲟ ⲙ̅ⲙⲟ ⲟⲩ ⲁ ϥ ϫⲓⲟⲟⲣ ⲙ̅ⲙⲟ ϥ ⲙⲛ̅ ⲡⲁ ⲕⲟⲩⲓ ⲛ̅ ⲥⲟⲛ · ⲁⲛⲟⲕ ⲇⲉ ⲁ ϥ ⲕⲱ ⲙ̅ⲙⲟ ⲓ ϩⲙ̅ ⲡⲉⲓ ⲥⲁ ⲙ̅ ⲡ ⲙⲟⲟⲩ · ⲉ ϥ ⲛⲁ ⲕⲧⲟ ϥ ⲇⲉ ⲉ ϥⲓ ⲧ ⲁ ⲩ ⲙⲟⲩⲓ ϥⲟⲕ ϥ̅ ⲛ̅ⲥⲱ ⲓ ⲁ ϥ ϥⲓⲧ ⲁ ϥ ⲙⲟⲟϣⲉ ⲛⲙ̅ⲙⲁ ⲓ̈ ⲉϩⲟⲩⲛ ⲉ ⲡ ϫⲁⲓⲉ ⲉⲣⲉ ϩⲉⲛ ϣⲟⲟⲥ ⲇⲉ ⲙⲟⲟⲛⲉ ⲛ̅ ϩⲉⲛ ⲉⲥⲟⲟⲩ ϩⲙ̅ ⲡ ⲙⲁ ⲉⲧ ⲙ̅ⲙⲁⲩ ⲁ ⲩ ϥⲓⲧ ⲛ̅ⲧⲟⲟⲧ ϥ̅ ⲙ̅ ⲡ ⲙⲟⲩⲓ · ⲁ ⲩ ⲥⲁⲛⲟⲩϣⲧ̅ ϩⲙ̅ ⲡ ⲙⲁ ⲉⲧ ⲙ̅ⲙⲁⲩ · ⲡⲁⲓ ⲡⲉ ϯ ⲥⲟⲟⲩⲛ ⲙ̅ⲙⲟ ϥ · ⲁⲩⲱ ⲛ̅ ϯ ⲥⲟⲟⲩⲛ ⲁⲛ ϫⲉ ⲛ̅ⲧ ⲁ ⲟⲩ ϣⲱⲡⲉ ⲙ̅ ⲡⲁ ⲕⲟⲩⲓ ⲛ ⲥⲟⲛ ⲙⲛ̅ ⲡⲁ ⲉⲓⲱⲧ · ⲛⲁⲓ ⲇⲉ ⲉ ϥ ⲥⲱⲧⲙ̅ ⲉⲣⲟ ⲟⲩ ⲛ̅ⲧⲟⲟⲧ ϥ̅ ⲙ̅ ⲡⲉϥ ⲛⲟϭ ⲛ̅ ⲥⲟⲛ · ⲁ ϥ ⲟⲛⲕ ϥ̅ ⲉϩⲣⲁⲓ ⲁ ϥ ⲣⲓⲙⲉ · ⲁⲩⲱ ⲡⲉϫⲁ ϥ ϫⲉ ⲛ̅ⲧⲟⲕ ⲡⲉ ⲡⲁ ⲥⲟⲛ · ⲁ ⲓ ⲉⲓⲙⲉ ⲅⲁⲣ ϩⲓⲧⲛ̅ ⲛ ⲉⲛⲧ ⲁ ⲕ ϫⲟⲟⲩ ϫⲉ ⲛ̅ⲧⲟⲕ ⲡⲉ ⲡⲁ ϫⲥ̅ ⲛ̅ ⲥⲟⲛ · ⲉⲃⲟⲗ ϫⲉ ⲛ̅ⲧ ⲁ ⲩ ⲥⲁⲛⲟⲩϣ ⲧ̅ ϩⲱⲱ ⲧ ϩⲓⲧⲛ̅ ϩⲉⲛ ϣⲟⲟⲥ ⲉ ⲁ ⲩ ϫⲟⲟ ⲥ ⲉⲣⲟ ⲓ ϫⲉ ⲛ̅ⲧ ⲁ ⲩ ϥⲓⲧ ⲕ̅ ⲛ̅ⲧⲟⲟⲧ ϥ̅ ⲛ̅ ⲟⲩⲱⲛϣ̅ ⲁ ϥ ϩⲱⲗϭ̅ ⲇⲉ ⲉⲣⲟ ϥ ⲁⲩ ϯ ⲡⲏ ⲉ ⲛⲉⲩ ⲉⲣⲏⲩ · Ⲉⲧⲉⲓ ⲇⲉ ⲉ ⲥ ⲥⲱⲧⲙ̅ ⲉ ⲛⲁⲓ ⲛ̅ϭⲓ ⲧⲉⲩ ⲙⲁⲁⲩ ⲁ ⲥ ⲉⲓⲙⲉ ϫⲉ ⲛⲉⲥ ϣⲏⲣⲉ ⲛⲉ ϩⲓⲧⲙ̅ ⲡ ⲉⲛⲧ ⲁ ⲩ ϫⲟⲟ ϥ · ⲉⲧⲃⲉ ⲡⲉ ⲥϭⲏⲣ ⲛ̅ ⲑ ⲁⲗⲗⲁⲥⲁ ϩⲓ ⲡ ϫⲟⲓ ⲁⲩⲱ · ⲛⲉ ⲥ ϫⲱ ⲙ̅ⲙⲟ ⲥ ϩⲣⲁⲓ ⲛ̅ ϩⲏⲧ ⲥ̅ · ϫⲉ ⲁⲣⲁ ⲛⲁ ϣⲏⲣⲉ ⲛⲉ ⲛⲁⲓ ϫⲓⲛ ⲙ̅ⲙⲟⲛ · Ⲁⲣⲁ ⲥⲉ ⲥⲙⲟⲧ ⲛ̅ ⲧⲉⲓ ϩⲉ ⲛ̅ϭⲓ ⲛⲁ ϣⲏⲣⲉ · ⲡⲗⲏⲛ ⲁ ⲥ ⲙ̅ ⲕⲁϩ · ⲛ̅ϩⲏⲧ ⲉⲙⲁⲧⲉ · ⲁⲩⲱ ⲁ ⲛⲉⲥ ⲥⲡⲗⲁⲭⲛⲟⲛ ϣⲧⲟⲣⲧⲣ̅ ⲉ ⲥ ⲛⲁⲩ ⲉ ⲛ̅ ϣⲏⲣⲉ ϣⲏⲙ ⲉ ⲩ ϩⲟⲗϭ̅ ⲉ ⲛⲉⲩ ⲉⲣⲏⲩ · ⲁⲩⲱ ⲉ ⲩ ⲣⲓⲙⲉ ⲁ ⲥ ϭⲱ ⲉ ⲥ ϭⲱϣⲧ̅ ⲛ̅ⲥⲱ ⲟⲩ · ⲉ ⲥ ϫⲱ ⲙ̅ⲙⲟ ⲥ ϫⲉ ⲁⲣⲁ ⲛⲁ ϣⲏⲣⲉ ⲛⲉ · ⲙⲁⲗⲓⲥⲧⲁ ϫⲉ ⲁ ⲩ ϫⲟⲟ ⲥ ϫⲉ ⲡⲉⲩ ⲉⲓⲱⲧ ⲟⲩ ⲥⲧⲣⲁϯⲗⲁⲧⲏⲥ ⲡⲉ · ⲁⲩⲱ ϫⲉ ⲁ ⲧⲉⲩ ⲙⲁⲁⲩ ϭⲱ ϩⲓ ⲡ ϫⲟⲓ · Ⲙ̅ⲡⲉ ϥ ⲣⲁⲥⲧⲉ ⲇⲉ ⲁ ⲥ ϯ ⲡⲉⲥ ⲟⲩⲟⲓ ⲉ ⲡⲉ ⲥⲧⲣⲁϯⲗⲁⲧⲏⲥ · ⲉ ⲥ ϫⲱ ⲙ̅ⲙⲟ ⲥ ϫⲉ ϯ ⲥⲟⲡⲥⲡ̅ ⲙ̅ⲙⲟ ⲕ ⲡⲁ ϫⲥ̅ ⲁⲛⲅ̅ ⲟⲩ ⲥϩⲓⲙⲉ ϩⲙ̅ ⲡ ⲕⲁϩ ⲛ̅ ⲛⲉ ϩⲣⲱⲙⲁⲓⲟⲥ · ⲛ̅ⲧ ⲁ ⲩ ⲁⲓⲭⲙⲁ ⲗⲱϯⲍⲉ ⲙ̅ⲙⲟ ⲓ · ⲁⲩⲱ ⲁ ⲩ ⲉⲛ̅ ⲧ̅ ⲉ ⲡⲉⲓ ⲙⲁ · Ϯ ⲡⲁⲣⲁ ⲕⲁⲗⲉⲓ̅ ϭⲉ ⲙ̅ⲙⲟ ⲕ ϫⲓ ⲧ ⲉ ⲧⲁ ⲡⲁⲧⲣⲓⲥ · ⲉⲧⲉⲓ ⲇⲉ ⲉ ⲥ ϫⲱ ⲛ̅ ⲛⲁⲓ ⲁ ⲥ ⲁⲣⲭⲉⲓ ⲛ̅ ⲥⲟⲩⲱⲛ ϥ̅ ϫⲉ ⲡⲉ ⲥϩⲁⲓ ⲡⲉ · ϩⲓⲧⲛ̅ ⲙ̅ ⲙⲁⲉⲓⲛ ⲉ̅ⲧⲉ ⲥ ⲥⲟⲟⲩⲛ ⲙ̅ⲙⲟ ⲟⲩ ⲛ̅ϩⲏⲧ ϥ̅ · ⲁⲩⲱ ⲛ̅ ⲧⲉⲣⲉ ⲥ ⲥⲟⲩ̅ⲱ̅ⲛ ϥ̅ ⲁ ⲥ ⲣ̅ ϩⲟⲧⲉ ⲉ ϫⲛⲟⲩ ϥ · ⲛ̅ⲧⲉⲣⲉ ⲥ ⲧⲙ̅ ⲉϣ ϭⲙ̅ϭⲟⲙ ⲇⲉ ⲛ ϥⲓ ⲉⲣⲟ ⲥ · ⲁ ⲥ ⲡⲁϩⲧ ⲥ̅ ⲛⲁ ϥ ⲉ ⲥ ϫⲱ ⲙ̅ⲙⲟ ⲥ ϫⲉ ϯ ⲥⲟⲡⲥⲡ̅ ⲙ̅ⲙⲟ ⲕ ⲡⲁ ϫⲥ̅ · ⲙ̅ⲡⲣ̅ ϭⲱⲛ̅ⲧ̅ ⲉⲣⲟ ⲓ · ϯ ⲟⲩⲱϣ ⲅⲁⲣ ⲉ ⲧⲣⲉ ⲕ ⲧⲁⲙⲟ ⲓ ⲉⲧ ⲕ̅ ⲡⲟⲗⲓϯⲁ ⲛ̅ ϣⲟⲣⲡ̅ ⲙ̅ⲙⲟ ⲁⲛⲟⲕ ϩⲱ ϯ ⲙⲉⲉⲩⲉ ϫⲉ ⲛ̅ⲧⲟⲕ ⲡⲉ ⲡⲗⲁⲕⲏⲧⲁⲥ ⲡⲉ ⲥⲧⲣⲁϯⲗⲁⲧⲏⲥ ⲡ ⲉⲛⲧ ⲁ ⲩ ⲡⲉⲛⲉ ⲡⲉϥ ⲣⲁⲛ ⲁ ⲩ ⲙⲟⲩⲧⲉ ⲉⲣⲟ ϥ ϫⲉ ⲉⲩⲥⲧⲁⲑⲓⲟⲥ ⲛ̅ⲧⲉⲣ ⲟⲩ ⲃⲁⲡϯⲍⲉ ⲙ̅ⲙⲟ ⲕ ⲉ ⲡ ⲣⲁⲛ ⲙ̅ ⲡⲉ ⲭⲥ̅ ⲓⲥ̅ ⲡⲁⲓ ⲛⲧ ⲁ ϥ ⲟⲩⲱⲛϩ̅ ⲛⲁ ⲕ ⲉⲃⲟⲗ ϩⲓⲧⲛ̅ ⲟⲩ ⲍⲱⲟⲛ ⲛ̅ ⲁ̅ⲗⲟⲅⲟⲛ · ⲁ ⲕ ⲡⲓⲥⲧⲉⲩⲉ ⲉⲣⲟ ϥ · ⲁⲩⲱ ϩⲙ̅ ⲡ ⲧⲣⲉ ⲕ ϩⲉ ⲉϩⲣⲁⲓ ⲉ ⲙ̅ ⲡⲉⲓⲣⲁⲥⲙⲟⲥ ⲛ̅ⲧ ⲁ ϥ ⲥⲏ ⲙⲁⲛⲉ ⲙ̅ⲙⲟ ⲟⲩ ⲛⲁ ⲕ ⲛ̅ϭⲓ ⲡ ϫⲥ̅ ⲁ ⲕ ϫⲓ ⲛ̅ ⲧⲕ̅ ⲥϩⲓⲙⲉ ⲉⲧⲉ ⲁⲛⲟⲕ ⲡⲉ ⲙⲛ̅ ⲡⲉⲕ ϣⲏⲣⲉ ⲥⲛⲁⲩ · ⲉⲧⲉ ⲁⲅⲁⲡⲓ̈ⲟⲥ ⲡⲉ ⲙⲛ̅ ⲑⲉⲟⲡⲓⲥⲧⲟⲥ · ⲁ ⲕ ϯ ⲡⲉⲕ ⲟⲩⲟⲓ ⲉ ⲃⲱⲕ ⲉ ⲕⲏⲙⲉ · ⲁⲩⲱ ⲛ̅ⲧⲉⲣ ⲛ̅ ⲃⲱⲕ ⲉϫⲛ̅ ⲑ ⲁⲗⲗⲁⲥⲁ · ⲁ ⲛ ⲁⲗⲉ ⲉ ⲡ ϫⲟⲓ · ⲁ ⲛ ⲕⲱ ⲉⲃⲟⲗ ⲁ ⲛ ⲣ̅ ϩⲱⲧ ⲁ ⲛ ⲕⲱ ⲉⲃⲟⲗ ⲁ ⲕ ϯ ⲟⲥⲉ ⲙ̅ ⲙⲟ ⲓ ϩⲓⲧⲙ̅ ⲡ ⲛⲁⲩⲕⲗⲏⲣⲟⲥ ⲛ̅ ⲃⲁⲣⲃⲁⲣⲟⲥ · ⲁ ϥ ⲁⲙⲁϩⲧⲉ ⲙ̅ⲙⲟ ⲓ · ⲁ ϥ ϫⲓ ⲧ ⲉ ⲧϥ̅ ⲡⲁⲧⲣⲓⲥ · ⲁⲗⲗⲁ ⲡ ϫⲥ̅ ⲓⲥ̅ ⲡⲉ ⲭⲥ̅ ⲡⲉ ⲡⲁ ⲙⲛ̅ⲧ̅ⲣⲉ ϫⲉ ⲙ̅ⲡⲉ ⲡ ⲉⲧ ⲙ̅ⲙⲁⲩ ⲟⲩⲇⲉ ⲕⲉ ⲟⲩⲁ ϫⲱϩⲙ̅ ⲙ̅ ⲡⲁ ⲥⲱⲙⲁ ⲁⲗⲗⲁ ⲁ ⲓ ϩⲁⲣⲉϩ ⲉ ⲧⲁ ⲥⲟⲫⲣⲟ ⲥⲩⲛⲏ ϣⲁϩⲣⲁⲓ ⲉ ⲧⲉⲛⲟⲩ · ⲉϣϫⲉ ⲛ̅ⲧⲟⲕ ⲧⲉⲛⲟⲩ · ⲡⲉ ⲉⲩⲥⲧⲁⲑⲓⲟⲥ ⲕⲁⲧⲁ ⲑ ⲉ ⲛ̅ⲧ ⲁ ⲓ ⲥⲟⲩⲱⲛ ⲅ̅ ϩⲓⲧⲛ̅ ⲙ̅ ⲙⲁⲉⲓⲛ ⲛ̅ⲧ ⲁ ⲓ ϫⲟⲟ ⲩ ⲛⲁ ⲕ ϯ ⲛⲁⲣⲕⲟ ⲙ̅ⲙⲟ ⲕ ⲛ̅ ⲧ ϭⲟⲙ ⲙ̅ ⲡⲉ ⲭⲥ̅ ⲁϫⲓ ⲥ ⲉⲣⲟ ⲓ ⲙ̅ⲡⲣ̅ ϩⲡ̅ ⲗⲁⲁⲩ · Ⲛⲧⲉⲣⲉ ⲉⲩⲥⲧⲁⲑⲓⲟⲥ ⲇⲉ ⲥⲱⲧⲙ̅ ⲉ ⲛⲁⲓ ⲁ ϥ ⲣ̅ ϣⲡⲏⲣⲉ · ⲉⲙⲁⲧⲉ ⲁ ϥ ⲛⲁⲩ ⲉ ⲡⲉⲥ ⲭⲁⲣⲁⲕⲧⲏⲣ · ⲁ ϥ ⲥⲟⲩⲱⲛ ⲥ̅ ⲁ ⲩ ⲛⲟϭ ⲛ̅ ⲣⲁϣⲉ ⲧⲁϩⲟ ϥ ⲁ ϥ ⲧⲱⲟⲩⲛ · ⲛ̅ ⲧⲉ ⲩⲛⲟⲩ ⲁ ϥ ϩⲱⲗϭ̅ ⲉⲣⲟ ⲥ ⲡⲉϫⲁ ϥ ⲛⲁ ⲥ ϫⲉ ⲁⲛⲟⲕ ⲡⲉ ⲉⲩⲥⲧⲁⲑⲓⲟⲥ ⲡ ⲉⲧ ⲣ̅ ϣⲁϫⲉ ⲉⲣⲟ ϥ ⲁⲩⲱ ⲁ ⲩ ϯ ⲡⲏ ⲉⲣⲛ̅ ⲛⲉⲩ ⲉⲣⲏⲩ ϩⲛ̅ ⲟⲩ [ϯ] ⲡⲏ ⲙ̅ ⲡⲛ̅ⲓ̅ⲕⲟⲛ ⲁ ⲩ ϣⲟⲩⲟ ⲉ ⲡ ⲉⲥⲏⲧ ⲛ̅ ϩⲉⲛ ⲣⲙ̅ ⲉⲓⲟⲟⲩⲉ ⲉ ⲩ ⲟϣ ⲁⲩⲱ ⲁ ⲩ ϯ ⲉⲟⲟⲩ ⲙ̅ ⲡ ⲛⲟⲩⲧⲉ ⲡ ⲣϥ̅ ⲣ̅ ⲡ ⲉⲧ ⲛⲁⲛⲟⲩ ϥ ⲛ̅ ⲟⲩⲟⲉⲓϣ ⲛⲓⲙ ⲙⲛ̅ ⲛϥ̅ ϩⲙ̅ϩⲁⲗ · ⲁⲩⲱ ⲉ ϥ ⲉⲓⲛⲉ ⲙ̅ⲙⲟ ⲟⲩ ⲉⲃⲟⲗ ϩⲛ̅ ⲛⲉⲩ ⲑⲗⲓⲯⲓⲥ ⲧⲏⲣ ⲟⲩ · ⲧⲉϥ ⲥϩⲓⲙⲉ ⲇⲉ ⲡⲉϫⲁ ⲥ ⲛⲁ ϥ ϫⲉ ⲉ ⲩ ⲧⲱⲛ ⲛⲁ ϣⲏⲣⲉ · ⲛ̅ⲧⲟϥ ⲇⲉ ⲡⲉϫⲁ ⲥ ⲛⲁ ⲥ ⲉ ϥ ⲣⲓⲙⲉ ϫⲉ ⲁ ⲛⲉ ⲑⲏⲣⲓⲟⲛ ϥⲓⲧ ⲟⲩ ⲁⲩⲱ ⲁ ϥ ϫⲱ ⲉⲣⲟ ⲥ ⲙ̅ ⲡ ⲉⲛⲧ ⲁ ϥ ϣⲱⲡⲉ ⲙ̅ⲙⲟ ⲟⲩ ⲛⲙ̅ⲙⲁ ϥ · Ⲛⲧⲟⲥ ⲇⲉ ⲡⲉϫⲁ ⲥ ϫⲉ ⲙⲁⲣ ⲛ̅ ⲉⲩⲭⲁⲣⲓⲥⲧⲟⲩ ⲙ̅ ⲡ ϫⲥ̅ ⲧⲁⲭⲁ ⲅⲁⲣ ⲛ̅ ⲑ ⲉ ⲛ̅ⲧ ⲁ ϥ ⲭⲁⲣⲓⲍⲉ ⲙ̅ⲙⲟ ⲛ ⲛ̅ ⲛⲉⲛ ⲉⲣⲏⲩ ϥ ⲛⲁ ⲭⲁⲣⲓⲍⲉ ⲛⲁ ⲛ ⲟⲛ ⲛ̅ ⲛⲉⲛ ϣⲏⲣⲉ · ⲡⲉϫⲉ ⲉⲩⲥⲧⲁ ⲑⲓⲟⲥ ⲛⲁ ⲥ ϫⲉ ⲁ ⲓ ϫⲟⲟ ⲥ ⲛⲏ ⲛ̅ ⲕⲉ ⲥⲟⲡ ϫⲉ ⲁ ⲛⲉ ⲑⲏⲣⲓⲟⲛ ϥⲓⲧ ⲟⲩ · ⲁ ⲥ ⲟⲩⲱϣⲃ̅ ⲡⲉϫⲁ ⲥ ϫⲉ Ⲉⲧⲉⲓ ⲉ ⲓ ϩⲙⲟⲟⲥ ϩⲙ̅ ⲡ ⲕⲏⲡⲟⲥ ⲛ̅ ⲥⲁϥ · ⲁ ⲓ ⲥⲱⲧⲙ̅ ⲉ ϩⲣ̅ϣⲓⲣⲉ ⲥⲛⲁⲩ ⲉ ⲩ ϣⲁϫⲉ ⲙⲛ̅ ⲛⲉⲩ ⲉⲣⲏⲩ ⲉ ⲛⲉ ϩⲃⲏⲩⲉ ⲛ ⲧⲉⲩ ⲙⲛ̅ⲧ̅ ⲕⲟⲩⲓ · ⲁⲩⲱ ⲉ ⲩ ⲧⲁⲩⲟ ⲛ̅ ⲛ ⲉⲛⲧ ⲁ ⲩ ϣⲱⲡⲉ ⲙ̅ⲙⲟ ⲟⲩ · ⲁ ⲓ ⲥⲟⲩⲱⲛ ⲟⲩ ϫⲉ ⲛⲉⲛ ϣⲏⲣⲉ ⲛⲉ · ⲁⲗⲗⲁ ⲛ̅ ⲥⲉ ⲥⲟⲟⲩⲛ̅ ⲁⲛ ⲛ̅ ⲛⲉⲩ ⲉⲣⲏⲩ ⲛ̅ⲥⲁⲃⲏⲗ ϫⲉ ⲁ ⲛ ϣⲁϫⲉ ⲙ̅ ⲡ ⲛⲟϭ ⲥⲏⲙⲁⲛⲉ ⲙ̅ ⲡ ⲕⲟⲩⲓ ⲉ ⲧⲣ ϥ̅ ⲥⲟⲱⲛ ϥ̅ ⁛— ⲗⲟⲓⲡⲟⲛ ⲉϣϫⲉ ⲕ ⲟ ⲛ̅ ⲁⲧ ⲥⲟⲟⲩⲛ ⲉ ⲡⲁⲓ ϣⲁ ϩⲟⲩⲛ ⲉ ⲧⲉⲛⲟⲩ ⲉⲓⲉ ⲉⲓⲙⲉ ⲛⲁ ⲕ ϫⲉ ⲁⲧ ⲙⲛ̅ⲧ̅ ϣⲁ ⲛϩⲏⲧ ϥ ⲙ̅ ⲡ ⲛⲟⲩⲧⲉ ⲭⲁⲣⲓⲍⲉ ⲙ̅ⲙⲟ ⲛ ⲛ̅ ⲛⲉⲛ ⲉⲣⲏⲩ · ⲙⲟⲩⲧⲉ ⲉⲣⲟ ⲟⲩ ϩⲱⲱ ⲕ ⲛ ⲅ̅ ϫⲛⲱⲟⲩ ⲁⲩⲱ ⲥⲉ ⲛⲁ ⲧⲁ ⲙⲟ ⲕ · ⲁ ϥ ⲙⲟⲩⲧⲉ Ⲇⲉ ⲉ ⲡ ϩⲣ̅ϣⲓⲣⲉ ⲥⲛⲁⲩ ⲛ̅ϭⲓ ⲡⲉ ⲥⲧⲣⲁ ϯⲗⲁⲧⲏⲥ ⲁ ϥ ϫⲛⲱ ⲟⲩ ϫⲉ ⲛ̅ⲧⲉⲧⲛ̅ ⲛ̅ ϣⲏⲣⲉ ⲛ̅ ⲛⲓⲙ ⲁⲩⲱ ⲟⲩ ⲡ ⲉⲛⲧ ⲁ ϥ ϣⲱⲡⲉ ⲙ̅ⲙⲱ ⲧⲛ̅ ϩⲛ̅ ⲧⲉⲧⲛ̅ ⲙⲛ̅ⲧ̅ ⲕⲟⲩⲓ · Ⲛⲧⲟⲟⲩ ⲇⲉ ⲟⲛ Ⲁ ⲩ ϫⲱ ⲉⲣⲟ ϥ ⲛ̅ ⲛ ⲉⲛⲧ ⲁ ⲩ ϣⲱⲡⲉ ⲙ̅ⲙⲟ ⲟⲩ ⲁⲩⲱ · ⲛ̅ ⲧⲉ ⲩⲛⲟⲩ ⲁ ϥ ⲥⲟⲩⲱⲛ ⲟⲩ ϫⲉ ⲛϥ̅ ϣⲏⲣⲉ ⲛⲉ ϩⲛ̅ ⲟⲩ ⲙⲉ · ⲁ ϥ ϩⲱⲗϭ̅ ⲉⲣⲟ ⲟⲩ ϩⲛ̅ ⲟⲩ ⲙⲉ ⲁ ϥ ϯ ⲡⲏ ⲉⲣⲱ ⲟⲩ ⲁ ⲩ ⲡⲁϩⲧ ⲟⲩ ⲙ̅ ⲡⲉ ⲥⲛⲁⲩ ⲉϫⲙ̅ ⲡ ⲙⲁⲕϩ̅ ⲛ̅ ⲛⲉⲩ ϣⲏⲣⲉ ⲁ ⲩ ⲣⲓⲙⲉ ⲛ̅ⲁ ⲟⲩⲛⲟⲩ ⲁⲩⲱ ⲁ ⲩ ϣⲡ̅ ϩⲙⲟⲧ ⲛ̅ⲧⲟⲟⲧ ϥ̅ ⲙ̅ ⲡ ϫⲥ̅ ⲉϫⲛ̅ ⲧⲉⲩ ϭⲓⲛ ϩⲉ ⲉ ⲛⲉⲩ ⲉⲣⲏⲩ ⲉⲧ ⲟ ⲛ̅ ϣⲡⲏⲣⲉ · ⲁ ⲡ ⲥⲟⲉⲓⲧ ⲇⲉ ⲛ̅ ⲛ ⲉⲛ̅ⲧ ⲁ ⲩ ϣⲱⲡⲉ ⲙ̅ⲙⲟ ⲟⲩ ⲧⲁϩⲉ ⲡ ⲙⲏⲏϣⲉ ⲧⲏⲣ ϥ̅ ⲛ̅ ⲧ ⲡⲟⲗⲓⲥ · ⲁ ⲩ ⲥⲱⲟⲩϩ ⲉ ⲩ ⲙⲁ ⲛ̅ ⲟⲩⲱⲧ ⲉ ⲩ ⲣ̅ ϣⲡⲏⲣⲉ ⲉ ⲩ ⲧⲉⲗⲏⲗ · ⲉϫⲛ̅ ⲧⲉⲩ ϭⲓⲛ ⲁ ⲡⲁⲛⲧⲁ ⲉ ⲛⲉⲩ ⲉⲣⲏⲩ · Ⲙⲁⲗⲗⲟⲛ ⲇⲉ ⲉϫⲙ̅ ⲡⲉ ϫⲣⲟ ⲛ̅ ⲛ̅ ⲃⲁⲣⲃⲁⲣⲟⲥ · ⲁ ⲩ ⲉⲓⲣⲉ ⲇⲉ ⲛ̅ ⲟⲩ ⲛⲟϭ ⲛ̅ ϣⲁ ⲉϫⲛ̅ ⲧ ϭⲓⲛ ⲥⲟⲩⲛ ⲛⲉⲩ ⲉⲣⲏⲩ ⲙ̅ ⲡⲉ ϩⲟⲟⲩ ⲉⲧ ⲙ̅ⲙⲁⲩ · Ⲙ̅ ⲡⲉϥ ⲣⲁⲥⲧⲉ ⲇⲉ ⲁ ⲩ ⲉⲡⲉⲓⲕⲁ ⲗⲉⲓ ⲙ̅ ⲡ ϫⲥ̅ ⲉ ⲩ ⲧⲛ̅ⲛⲟⲟⲩ ⲉϩⲣⲁⲓ ⲛ̅ ϩⲉⲛ ⲥⲙⲏ ⲙ̅ ⲙⲛ̅ⲧ̅ ⲣⲉϥ ϣⲡ̅ ϩⲙⲟⲧ · ⲛ̅ ⲧⲉϥ ⲛⲟϭ ⲙ̅ ⲙⲛ̅ⲧ̅ ⲙⲁⲓ ⲣⲱⲙⲉ · ϩⲙ̅ ⲡ ⲧⲣ ϥ̅ ϣⲱⲗ ⲇⲉ ⲙ̅ ⲡ ⲕⲱⲧⲉ ⲛ̅ ⲛ̅ ⲃⲁⲣ ⲃⲁⲣⲟⲥ ⲁ ⲩ ⲕⲟⲧ ⲟⲩ ϩⲛ̅ ⲟⲩ ⲛⲟϭ ⲛ̅ ⲣⲁϣⲉ ⲁ ⲩ ⲉⲓⲛⲉ ⲛⲙ̅ ⲙⲁ ⲩ ⲛ̅ ϩⲉⲛ ⲛⲟϭ ⲛ̅ ϣⲟⲗⲥ̅ ⲉ ⲛⲁϣⲱ ⲟⲩ ⲙⲛ̅ ⲟⲩ ⲙⲏⲏϣⲉ ⲛ ⲁⲓⲭⲙⲁⲗⲱⲧⲟⲥ · ϩⲙ̅ ⲡ ⲧⲣⲉ Ⲉⲩⲥⲧⲁⲑⲓⲟⲥ ⲇⲉ ⲕⲟⲧ ϥ̅ ϩⲙ̅ ⲡ ⲡⲟⲗⲩⲙⲟⲥ ⲁ ϥ ⲙⲟⲩ ⲛ̅ϭⲓ ⲧⲣⲁⲓⲛⲟⲥ ⲡ ⲣ̅ⲣⲟ · ⲁ ϥ ⲉⲓ ⲉ ⲡϥ̅ ⲙⲁ ⲛ̅ϭⲓ ⲕⲉ ⲣ̅ⲣⲟ ⲉ ⲡⲉϥ ⲣⲁⲛ ⲡⲉ ⲁⲇⲣⲓⲁⲛⲟⲥ ⲉ ⲩ ⲁⲥⲉⲃⲏⲥ ⲉⲙⲁⲧⲉ ⲡⲉ ⲉϩⲟⲩⲉ ⲛ ⲣ̅ⲣⲱⲟⲩ · ⲧⲏⲣ ⲟⲩ ⲛ̅ⲧ ⲁ ⲩ ϣⲱⲡⲉ ϩⲁ ⲧⲉϥ ϩⲏ · ϩⲙ̅ ⲡ ⲧⲣ ϥ̅ ⲕⲧⲟ ϥ ⲇⲉ ⲛ̅ϭⲓ ⲉⲩⲥⲧⲁⲑⲓⲟⲥ ϩⲙ̅ ⲡ ⲡⲟⲗⲩⲙⲟⲥ ⲁ ⲡ ⲣ̅ⲣⲟ ⲉⲓ ⲉⲃⲟⲗ ⲉ ⲧϥ̅ ⲁⲡⲁⲛⲧⲏ ⲕⲁⲧⲁ ⲧ ⲥⲩⲛⲏⲑⲓⲁ ⲛ̅ ⲛ ⲣ̅ⲣⲱⲟⲩ ⲛ̅ ⲛⲉ ϩⲣⲱⲙⲁⲓⲟⲥ · ⲁ ϥ ⲉⲓⲛⲉ ⲛⲙ̅ⲙⲁ ϥ ⲛ̅ ⲛⲉϥ ⲛⲟϭ ⲧⲏⲣ ⲟⲩ ⲉⲧⲃⲉ ⲡ ⲉⲡⲓ̈ⲛⲓ̈ⲕⲓⲟⲛ ⲛ̅ ⲙ̅ ⲙⲁ ⲧⲏⲣ ⲟⲩ ⲛ̅ⲧ ⲁ ϥ ϫⲓⲧ ⲟⲩ · Ⲛⲧⲟϥ ⲇⲉ ⲉⲧⲃⲉ ⲧϥ̅ ⲙⲛ̅ⲧ̅ ϫⲱⲱⲣⲉ ⲛ̅ⲧ ⲁ ϥ ⲉⲓⲙⲉ ⲉⲣⲟ ⲥ · ⲁⲩⲱ ⲧϥ̅ ϭⲓⲛ ϩⲉ ⲉ ⲧϥ̅ ⲥϩⲓⲙⲉ ⲙⲛ̅ ⲛϥ̅ ϣⲏⲣⲉ ⲁ ϥ ⲧⲁϣⲟ ⲙ̅ ⲡⲉϥ ⲟⲩⲣⲟⲧ ⲉ ⲡⲉ ϩⲟⲩⲟ · ⲁⲩⲱ ⲛ̅ⲧⲉⲣ ϥ̅ ⲉⲓ ⲉ ⲧ ⲡⲟⲗⲓⲥ ⲁ ϥ ϯ ⲡⲉϥ ⲟⲩⲟⲓ ⲛ̅ϭⲓ ⲡ ⲣ̅ⲣⲟ · ⲁ ϥ ⲃⲱⲕ ⲉϩⲟⲩⲛ ⲉ ⲡ ⲣ̅ⲡⲉ ⲙ̅ ⲡ ⲁⲡⲟⲗⲗⲱⲛ ⲙ̅ⲡⲉ ⲉⲩⲥⲧⲁⲑⲓⲟⲥ ⲃⲱⲕ ⲉϩⲟⲩⲛ ⲛⲙ̅ ⲙⲁ ϥ ⲁⲗⲗⲁ ⲁ ϥ ϭⲱ ϩⲓ ⲡ ⲥⲁ ⲛ ⲃⲟⲗ · ⲡ ⲣ̅ⲣⲟ ⲇⲉ ⲁ ϥ ⲙⲟⲩⲧⲉ ⲉⲣⲟ ϥ ⲁ ϥ ϫⲛⲟⲩ ϥ ϫⲉ ⲉⲧⲃⲉ ⲟⲩ ⲙ̅ⲡⲉ ⲕ ⲉⲓ ⲉϩⲟⲩⲛ ⲉ ⲡ ⲣ̅ⲡⲉ ⲙ̅ ⲡ ⲁⲡⲟⲗⲗⲱⲛ · ⲛ ⲅ̅ ⲟⲩⲱⲧⲛ̅ ⲉⲃⲟⲗ ⲛ̅ ⲛ̅ ⲛⲟⲩⲧⲉ · ϩⲙ̅ ⲡ ⲧⲣ ⲕ̅ ϫⲣⲟ ⲛ ⲅ̅ ⲕⲟⲧ ⲕ̅ ϩⲙ̅ ⲡ ⲡⲟⲗⲩ ⲙⲟⲥ ⲁⲩⲱ ⲛ ⲅ̅ ϫⲟⲟⲩ ⲉϩⲣⲁⲓ ⲛⲁ ⲩ ⲛ̅ ϩⲉⲛ ⲑⲩⲥⲓⲁ ⲙ̅ ⲙⲛ̅ⲧ̅ ⲣⲉϥ ϣⲡ̅ ϩⲙⲟⲧ ⲙⲁⲗⲓⲥⲧⲁ ϫⲉ ⲁ ⲕ ϩⲉ ⲉ ⲧⲕ̅ ⲥϩⲓⲙⲉ ⲙⲛ̅ ⲛⲉⲕ ϣⲏⲣⲉ · ⲉⲩⲥⲧⲁⲑⲓⲟⲥ ⲇⲉ ⲡⲉϫⲁ ϥ ⲙ̅ ⲡ ⲣ̅ⲣⲟ · ϫⲉ ⲉ ⲓ ⲛⲁ ϫⲟⲟⲩ ⲉϩⲣⲁⲓ ⲁⲛⲟⲕ ⲙ̅ ⲡⲁ ⲣ̅ⲣⲟ ⲡⲉ ⲭⲥ̅ ⲓⲥ̅ ⲙ̅ ⲡⲉⲛ ⲥⲟⲡⲥⲡ̅ ⲙⲛ̅ ⲡⲉⲛ ⲧⲱⲃϩ̅ · ⲁⲩⲱ ϩⲉⲛ ϭⲱⲣϣ̅ ⲉ ⲛⲁ ϣⲱ ⲟⲩ ϫⲉ ⲁ ϥ ⲛⲁ ⲛ̅ ⲧⲁ ⲙⲛ̅ⲧ̅ ⲧⲁⲗⲉⲡⲟⲣⲟⲥ ⲁ ϥ ⲉⲛⲧ ⲛ̅ ⲉⲃⲟⲗ ϩⲛ̅ ⲧ ⲁⲓⲭⲙⲁⲗⲱⲥⲓⲁ · ⲁⲩⲱ ⲛ̅ⲧⲟϥ ⲡⲉ ⲛⲧ ⲁ ϥ ϯ ⲛⲁ ⲓ ⲛ̅ ⲧⲁ ⲥϩⲓⲙⲉ ⲙⲛ̅ ⲛⲁ ϣⲏⲣⲉ · ⲁ ϥ ⲃⲟⲏⲑⲉⲓ ⲉⲣⲟ ⲛ ⲕⲁⲧⲁ ⲑ ⲉ · ⲛⲧ ⲁ ϥ ϫⲟⲟ ⲥ ⲛⲁ ⲓ ⲙ̅ⲡⲁϯ ϫⲓ ⲃⲁⲡϯⲥⲙⲁ ⲉ ⲡⲉϥ ⲣⲁⲛ · Ⲧⲉⲛⲟⲩ ϭⲉ ϯ ⲥⲟⲟⲩⲛ ⲁⲛ ⲛ̅ ⲕⲉ ⲛⲟⲩⲧⲉ ⲛ̅ⲃⲗ̅ⲗⲁ ϥ · ⲡ ⲛⲟⲩⲧⲉ ⲅⲁⲣ ⲡ ⲉⲛⲧ ⲁ ϥ ⲧⲁⲙⲓⲉ ⲧ ⲡⲉ ⲙⲛ̅ ⲡ ⲕⲁϩ ⲡⲁⲓ ⲉⲧ ⲉⲓⲣⲉ ⲛ̅ ⲛⲉⲓ ⲛⲟϭ ⲛ̅ ϣⲡⲏⲣⲉ ⲙⲁⲩⲁⲁ ϥ · ⲧⲟⲧⲉ ⲁ ϥ ϭⲱⲛⲧ̅ ⲛ̅ϭⲓ ⲡ ⲣ̅ⲣⲟ · ⲉ ϥ ⲥⲱⲧⲙ̅ ⲉ ⲛⲁⲓ ⲛ̅ⲧⲟⲟⲧ ϥ̅ ⲛ̅ ⲉⲩⲥⲧⲁⲑⲓⲟⲥ · ⲁ ϥ ⲧⲣⲉ ⲩ ⲡⲁⲣϩⲓⲥⲧⲁ ⲙ̅ⲙⲟ ϥ ⲛⲁ ϥ ϩⲱⲥ ⲡⲁⲅⲁⲛⲟⲥ · ⲛ̅ⲧⲟϥ ⲙⲛ̅ ⲧϥ̅ ⲥϩⲓⲙⲉ · ⲙⲛ̅ ⲛϥ̅ ϣⲏⲣⲉ · ⲁ ϥ ϣⲁϫⲉ ⲛⲙ̅ⲙⲁ ⲩ ϩⲛ̅ ϩⲉⲛ ϣⲁϫⲉ ⲛ̅ ϩⲟⲧⲉ ⲙⲛ̅ ⲟⲩ ⲁ ⲡⲩⲗⲏ · ⲛ ⲉⲧ ⲟⲩⲁⲁⲃ ⲇⲉ ⲙ̅ⲡⲉ ⲥ ⲙⲉⲗⲉⲓ ⲛⲁ ⲩ ⲟⲩⲇⲉ ⲙ̅ⲡ ⲟⲩ ϭⲱⲧⲡ̅ ⲉ ⲡ ⲧⲏⲣ ϥ̅ · ⲛ̅ⲧⲉⲣ ϥ̅ ⲛⲁⲩ ⲇⲉ ⲛ̅ϭⲓ ⲡ ⲣ̅ⲣⲟ ⲉ ⲧⲉⲩ ⲙⲛ̅ⲧ̅ ⲁⲧ ϭⲱⲧⲡ̅ ⲙⲛ̅ ⲧⲉⲩ ⲡⲓⲥⲧⲓⲥ ⲉϩⲟⲩⲛ ⲉ ⲡⲉ ⲭⲥ̅ · ⲁ ϥ ⲕⲉⲗⲉⲩⲉ ⲉ ⲧⲣⲉ ⲩ ϫⲓⲧ ⲟⲩ ⲉ ⲡⲉ ⲥⲧⲁⲇⲓⲟⲛ · ⲛ̅ ⲥⲉ ⲕⲱ ⲉⲃⲟⲗ ⲉⲣⲟ ⲟⲩ ⲛ̅ ⲟⲩ ⲛⲟϭ ⲙ̅ ⲙⲟⲩⲓ · ϩⲙ̅ ⲡ ⲧⲣⲉ ⲡ ⲙⲟⲩⲓ ⲇⲉ ϯ ⲡϥ̅ ⲟⲩⲟⲓ ⲉϫⲱ ⲟⲩ ⲁ ϥ ⲁϩⲉ ⲣⲁⲧ ϥ̅ ϩⲁϩⲧⲛ̅ ⲛ ⲉⲧ ⲟⲩⲁⲁⲃ · ⲁ ϥ ϭⲱⲗϫ̅ ⲛ̅ ⲛϥ̅ ⲡⲁⲧ ⲁ ϥ ⲟⲩⲱϣⲧ̅ ⲛⲁ ⲩ · ⲁ ϥ ⲕⲱ ⲟⲛ ⲉ ⲧϥ̅ ⲁⲡⲉ ⲉ ⲛⲁⲩ ⲉ ⲡ ⲉⲥⲏⲧ ⲙⲛ̅ⲛ̅ⲥⲱ ⲥ ⲁ ϥ ⲉⲓ ⲉⲃⲟⲗ ϩⲙ̅ ⲡⲉ ⲥⲧⲁⲇⲓⲟⲛ · ⲁ ϥ ⲃⲱⲕ ⲛⲁ ϥ · Ⲛ̅ⲧⲉⲣⲉ ⲡ ⲣ̅ⲣⲟ ⲇⲉ ⲛⲁⲩ ⲉ ⲧⲉ ⲑⲉⲱⲣⲓⲁ ⲉⲧ ⲟ ⲛ̅ ⲛⲟϭ ϫⲉ ⲙ̅ⲡⲉ ⲡⲉ ⲑⲏⲣⲓⲟⲛ ϫⲱϩ ⲉⲣⲟ ⲟⲩ ⲁ ϥ ⲁⲡⲟⲣⲉⲓ ⲁ ϥ ⲟⲩⲉϩ ⲥⲁϩⲛⲉ ⲉ ⲧⲁⲙⲓⲟ ⲛ̅ ⲟⲩ ⲙⲁⲥⲉ ⲛ̅ ϩⲟⲙⲛ̅ⲧ̅ ϫⲉⲕⲁⲥ ⲉⲩⲉ ⲛⲟⲩϫⲉ ⲛ̅ ⲛ ⲉⲧ ⲟⲩⲁⲁⲃ ⲉϩⲟⲩⲛ ⲉⲣⲟ ϥ ⲛ̅ ⲥⲉ ⲥⲁϩⲧⲉ ϩⲁⲣⲟ ⲟⲩ · ⲁ ⲩ ⲥⲱⲟⲩϩ ⲇⲉ ⲛ̅ϭⲓ ⲡ ⲙⲏⲏϣⲉ ⲉ ⲛⲁⲩ ⲉ ⲡ ⲁⲅⲱⲛ · ⲙⲛ̅ ⲧⲉ ⲑⲉⲱⲣⲓⲁ ⲛ̅ ⲛ ⲉⲧ ⲟⲩⲁⲁⲃ · ⲉ ⲩ ϫⲓ ⲇⲉ ⲙ̅ⲙⲟ ⲟⲩ ⲉⲃⲟⲗ ϩⲓⲧⲛ̅ ⲙ̅ ⲙⲏⲭⲁⲛⲏ ⲙ̅ ⲡ ⲟⲣⲅⲁⲛⲟⲛ · ⲉ ⲧⲟⲩⲛ ⲟⲩ ϫⲉ ⲙ̅ⲙⲟ ⲟⲩ ⲉϩⲟⲩⲛ ⲉⲣⲟ ϥ · Ⲁ ⲡ ⲙⲁ ⲕⲁⲣⲓⲟⲥ Ⲉⲩⲥⲧⲁⲑⲓⲟⲥ ⲡⲁⲣⲁⲕⲁⲗⲉⲓ ⲛ̅ ⲛ̅ ϯⲙⲓⲟⲥ ϫⲉ ⲉⲩⲉ ⲕⲁⲁ ⲩ ⲛ̅ ⲥⲉ ϣⲗⲏⲗ · ⲁ ϥ ⲡⲱⲣϣ̅ ⲇⲉ ⲉⲃⲟⲗ ⲛ̅ ⲛϥ̅ ϭⲓϫ ⲛ̅ⲧⲟϥ ⲙⲛ̅ ⲧϥ̅ ⲥϩⲓⲙⲉ · ⲙⲛ̅ ⲛϥ̅ ϣⲏⲣⲉ · ⲁ ⲩ ϣⲗⲏⲗ ⲉ ⲩ ϫⲱ ⲙ̅ⲙⲟ ⲥ · ϫⲉ ⲡ ϫⲥ̅ Ⲡ ⲛⲟⲩⲧⲉ ⲛ̅ ⲛ̅ ϭⲟⲙ ⲡ ⲉⲧⲉ ⲙⲉ ⲩ ⲛⲁⲩ ⲉⲣⲟ ϥ ⲛ̅ϭⲓ ⲟⲩⲟⲛ ⲛⲓⲙ · ⲁⲛⲟⲛ ⲇⲉ ⲁ ⲛ ⲛⲁⲩ ⲉⲣⲟ ϥ ⲕⲁⲧⲁ ⲡϥ̅ ⲟⲩⲱϣ · ⲥⲱⲧⲙ̅ ⲉⲣⲟ ⲛ ⲧⲉⲛⲟⲩ ⲉ ⲛ ⲱϣ ⲉϩⲣⲁⲓ ⲉⲣⲟ ⲕ · ⲛ ⲅ̅ ⲧⲣⲉ ⲡⲉⲛ ϣⲗⲏⲗ ϫⲱⲕ ⲛⲁ ⲛ ⲉⲃⲟⲗ ϩⲛ̅ ⲟⲩ ⲙⲉⲉⲩⲉ ⲛ̅ ⲟⲩⲱⲧ · ϩⲛ̅ ⲑ ⲟⲙⲟⲗⲟⲅⲓⲁ ⲙ̅ ⲡⲉⲕ ⲣⲁⲛ ⲙⲛ̅ ⲧⲉⲕ ⲡⲓⲥϯⲥ ⲉⲧ ⲟⲩⲁⲁⲃ · ⲛ ⲅ̅ ⲁⲁ ⲛ ⲛ ⲙ̅ⲡϣⲁ ⲛ̅ ⲧⲛ̅ ⲱⲡ ⲉ ⲧ ⲙⲁⲣⲧⲩⲣⲓⲁ ⲛ̅ ⲛ ⲉⲧ ⲟⲩⲁⲁⲃ ⲛ̅ ⲑ ⲉ ⲙ̅ ⲡ ϣⲟⲙⲛ̅ⲧ̅ ⲛ̅ ϣⲏⲣⲉ ϣⲏⲙ ⲉⲧ ⲟⲩⲁⲁⲃ · ⲇⲟⲕⲓⲙⲁⲍⲉ ⲙ̅ⲙⲟ ⲟⲩ ϩⲓⲧⲙ̅ ⲡ ⲕⲱϩⲧ · ⲁⲩⲱ ⲙ̅ⲡ ⲟⲩ ⲁⲣⲛⲁ ⲙ̅ⲙⲟ ⲕ · Ⲛ̅ ⲧⲉⲓ ϩⲉ ⲇⲉ ϩⲱⲱ ⲛ ϣⲟⲡ ⲛ̅ ⲉⲣⲟ ⲕ · ϩⲙ̅ ⲡⲉⲓ ⲕⲱϩⲧ̅ ⲛ̅ ⲑ ⲉ ⲛ̅ ⲟⲩ ⲑⲩⲥⲓⲁ ⲉ ⲥ ⲣ̅ ⲁⲛⲁ ⲕ ϩⲙ̅ ⲡ ⲧⲣ ⲛ̅ ϣⲱⲡⲉ ⲟⲛ ⲛ̅ ⲟⲩ ϭⲗⲓⲗ ϩⲙ̅ ⲡ ⲕⲱϩⲧ̅ · ⲉⲕⲉ ϯ ⲛ ⲟⲩ ϩⲙⲟⲧ ⲡ ϫⲥ̅ ⲙⲛ̅ ⲟⲩ ⲭⲁⲣⲓⲥⲙⲁ ⲉ ⲡⲉⲛ ⲥⲱⲙⲁ ϫⲉⲕⲁⲥ ⲟⲩⲟⲛ ⲛⲓⲙ ⲉⲧ ⲛⲁ ⲣ̅ ⲡⲉⲛ ⲙⲉⲉⲩⲉ ⲉⲩⲉ ϫⲓ ⲛ̅ ⲟⲩ ⲭⲁⲣⲓⲥⲙⲁ ϩⲛ̅ ⲧ ⲙⲛ̅ ⲧ ⲉⲣⲟ ⲛ̅ ⲙ̅ ⲡⲏⲩⲉ · ⲁⲩⲱ ⲟⲛ ⲟⲩ ⲁⲛⲁⲡⲁⲩⲥⲓⲥ ϩⲓϫⲙ̅ ⲡ ⲕⲁϩ · ⲕⲁⲛ ⲉ ⲩ ⲕⲩⲛⲇⲩⲛⲉⲩⲉ ϩⲛ̅ ⲑ ⲁⲗⲗⲁⲥⲁ ⲛ̅ ϩⲛ̅ ⲛⲉ ⲓⲉⲣⲱⲟⲩ · Ⲁⲩⲱ ⲉⲩϣⲁⲛ ⲉⲡⲉⲓⲕⲁⲗⲉⲓ ⲙ̅ ⲡⲉⲕ ⲣⲁⲛ ⲉⲧ ⲟⲩⲁⲁⲃ ⲉⲕⲉ ⲧⲟⲩϫⲟ ⲟⲩ ⲉⲃⲟⲗ ϩⲙ̅ ⲡⲉⲩ ⲕⲩⲛⲇⲩⲛⲟⲥ · ⲛ ⲉⲧ ϩⲛ̅ ϩⲉⲛ ⲛⲟⲃⲉ ⲉ ⲩ ⲟϣ ⲉⲩϣⲁⲛ ⲡⲁϩⲧ ⲟⲩ ⲛⲁ ⲕ ϩⲙ̅ ⲡⲉⲛ ⲣⲁⲛ · ⲉⲕⲉ ⲕⲱ ⲛⲁ ⲩ ⲉⲃⲟⲗ ⲛ̅ ⲛⲉⲩ ⲛⲟⲃⲉ · ⲁⲩⲱ ⲟⲩⲟⲛ ⲛⲓⲙ ⲉⲧ ⲛⲁ ⲣ̅ ⲡⲉⲛ ⲙⲉⲉⲩⲉ ⲙ̅ ⲡⲉ ϩⲟⲟⲩ ⲙ̅ ⲡⲉⲛ ⲣⲁⲛ · ϣⲱⲡⲉ ⲛⲁ ⲩ ⲛ̅ ⲃⲟⲏⲑⲟⲥ ⲡ ϫⲥ̅ · ⲙⲁⲣⲉ ⲧⲁ ⲡⲩⲗⲏ ⲙ̅ ⲡ ⲕⲱϩⲧ̅ ⲉⲧ ⲕⲱⲧⲉ ⲉⲣⲟ ⲛ ϣⲱⲡⲉ ⲛⲁ ⲛ ⲉ ⲩ ⲉⲓⲱⲧⲉ ⲛ ⲙ̅ⲧⲟⲛ ϫⲉⲕⲁⲥ ⲡ ϫⲟⲉⲓⲥ ⲛ̅ⲛⲉ ⲛⲉⲛ ⲥⲱⲙⲁ · ϫⲱⲱⲣⲉ ⲉⲃⲟⲗ ⲛ̅ϩⲏⲧ ϥ̅ · Ⲛⲁⲓ ⲇⲉ ⲉ ⲩ ϫⲱ ⲙ̅ⲙⲟ ⲟⲩ ⲉ ⲩ ϣⲗⲏⲗ ⲁ ⲩ ⲥⲱⲧⲙ̅ ⲉ ⲩ ⲥⲙⲏ ⲉⲃⲟⲗ ϩⲛ̅ ⲧ ⲡⲉ · ⲉ ⲥ ϫⲱ ⲙ̅ⲙⲟ ⲥ ϫⲉ ⲕⲁⲧⲁ ⲑ ⲉ ⲛ̅ⲧ ⲁ ⲧⲉⲧⲛ̅ ϣⲱⲡⲉ ⲛ̅ ⲁⲑⲗⲓⲧⲏⲥ ⲛ̅ ϫⲱⲱⲣⲉ ϩⲙ̅ ⲡⲉⲓ ⲃⲓⲟⲥ · ⲁ ⲧⲉⲧⲛ̅ ϩⲩⲡⲟⲙⲉⲓⲛⲉ ⲉ ϩⲁϩ ⲙ̅ ⲡⲉⲓⲣⲁⲥⲙⲟⲥ · ⲧⲉⲛⲟⲩ ϭⲉ ⲙ̅ⲡⲣ̅ ⲣ̅ ϩⲟⲧⲉ ⲁⲙⲏⲓⲧⲛ̅ ⲉϩⲣⲁⲓ ⲉ ⲡⲉⲓ ⲙⲁ ϩⲛ̅ ⲟⲩ ⲉⲓⲣⲏⲛⲏ · ⲛ̅ⲧⲉⲧⲛ̅ ϫⲓ ⲙ̅ ⲡⲉ ⲕⲗⲟⲙ ⲛ̅ ⲁⲧ ⲧⲁⲕⲟ · ⲛ̅ⲧⲉⲧⲛ̅ ⲁⲡⲟⲗⲁⲩⲉ ⲙ̅ⲙⲱ ⲧⲛ̅ ϩⲛ̅ ⲛ̅ ⲁⲅⲁⲑⲟⲛ ⲛ̅ⲧ ⲁ ⲩ ⲥⲃ̅ ⲧⲱⲧ ⲟⲩ · ⲛⲏ ⲧⲛ̅ ϣⲁ ⲉⲛⲉϩ · ⲉ ⲡ ⲙⲁ ⲛ̅ ⲛ̅ ϩⲓⲥⲉ ⲛ̅ⲧ ⲁ ⲧⲉⲧⲛ̅ ϣⲟⲡ ⲟⲩ · ⲙⲛ̅ ⲙ̅ ⲡⲉⲓⲣⲁⲥⲙⲟⲥ ⲛ̅ⲧ ⲁ ⲧⲉⲧⲛ̅ ϩⲩⲡⲟ ⲙⲉⲓⲛⲉ ⲉⲣⲟ ⲟⲩ ⲡⲣⲟⲥ ⲟⲩ ⲕⲟⲩⲓ ⲛ̅ ⲟⲩⲟⲉⲓϣ · Ⲛⲧⲉⲣ ⲟⲩ ⲥⲱⲧⲙ̅ ⲇⲉ ⲉ ⲛⲁⲓ ⲛ̅ϭⲓ ⲛ ⲉⲧ ⲟⲩⲁⲁⲃ · ⲁ ⲩ ⲡⲁⲣⲁ ⲇⲓⲇⲟⲩ ⲙ̅ⲙⲟ ⲟⲩ ⲙⲁⲩⲁⲁ ⲩ ϩⲛ̅ ⲟⲩ ⲟⲩⲣⲟⲧ ⲁ ⲙ ⲙⲁⲧⲟⲓ ⲛⲟϫ ⲟⲩ ⲉ ⲡ ⲟⲣⲅⲁⲛⲟⲛ ⲛ̅ ϩⲟⲙⲛ̅ⲧ̅ · Ⲛ̅ⲧⲉⲣ ⲟⲩ ⲛⲟϫ ⲟⲩ ⲇⲉ ⲁ ⲡ ϣⲁϩ ⲙ̅ ⲡ ⲕⲱϩⲧ̅ ⲕⲱⲧⲉ ⲉⲣⲟ ⲟⲩ · ⲁ ⲩ ϯ ⲉⲟⲟⲩ ⲛ̅ ⲧⲉ ⲧⲣⲓⲁⲥ · ⲉⲧ ⲟⲩⲁⲁⲃ · ⲧⲁⲓ ⲉⲧⲉ ⲡⲱⲥ ⲡⲉ ϫⲣⲟ · ⲙⲛ̅ⲛ̅ⲥⲁ ⲟⲩ ⲕⲟⲩⲓ ⲇⲉ ⲁ ⲩ ϯ ⲛ̅ ⲛⲉⲩ ⲯⲩⲭⲏ ⲛ̅ ϭⲓϫ ⲙ̅ ⲡ ⲛⲟⲩⲧⲉ · ⲁⲩⲱ ⲙ̅ⲡⲉ ⲡ ⲕⲱϩⲧ̅ ϫⲱϩ ⲉ ⲡⲉⲩ ⲥⲱⲙⲁ ⲉ ⲡ ⲧⲏⲣ ϥ̅ ⲟⲩⲇⲉ ⲡ ϥⲱ ⲛ̅ ⲧⲉⲩ ⲁⲡⲉ · ⲙⲛ̅ⲛ̅ⲥⲁ ϣⲟⲙⲛ̅ⲧ̅ ⲇⲉ ⲛ̅ ϩⲟⲟⲩ ⲁ ⲡ ⲣ̅ⲣⲟ ⲁⲥⲉⲃⲏⲥ ⲁⲇⲣⲓⲁⲛⲟⲥ ⲉⲓ ⲉ ⲡ ⲙⲁ ⲛ̅ⲧ ⲁ ⲛ ⲉⲧ ⲟⲩⲁⲁⲃ ϫⲱⲕ ⲉⲃⲟⲗ ⲛ̅ϩⲏⲧ ϥ̅ · ⲁ ϥ ⲕⲉⲗⲉⲩⲉ ⲉ ⲧⲣⲉ ⲩ ⲟⲩⲱⲛ ⲉ ⲡ ⲙⲁⲥⲉ ⲛ̅ ϩⲟⲙⲛ̅ⲧ̅ ⲉ ⲧⲣⲉ ϥ ⲛⲁⲩ ϫⲉ ⲛ̅ⲧ ⲁ ⲟⲩ ϣⲱⲡⲉ ⲛ̅ ⲛ ⲉⲧ ⲟⲩⲁⲁⲃ · ⲛ̅ⲧⲉⲣ ⲟⲩ ⲁⲛ ⲟⲩⲱⲛ ⲇⲉ Ⲁ ⲩ ϩⲉ ⲉ ⲡ ⲥⲱⲙⲁ ⲛ̅ ⲛ ⲉⲧ ⲟⲩⲁⲁⲃ ⲉ ϥ ⲟⲩⲟϫ · ⲉ ⲙⲛ̅ ⲗⲁⲁⲩ ⲛ̅ ⲧⲁⲕⲟ ϣⲟⲟⲡ ⲛ̅ ϩⲏⲧ ϥ̅ · ⲉ ⲩ ⲙⲉⲉⲩⲉ ⲇⲉ ϫⲉ ⲉ ⲩ ⲟⲛϩ̅ · ⲁⲩⲱ ⲛ̅ⲧⲉⲣ ⲟⲩ ⲛ̅ⲧ ⲟⲩ ⲉⲃⲟⲗ ⲁ ⲩ ⲕⲁⲁ ⲩ ϩⲓϫⲙ̅ ⲡ ⲕⲁϩ ⲁ ⲩ ⲛⲟϭ ⲛ̅ ϩⲟⲧⲉ ⲙⲛ̅ ⲟⲩ ϣⲡⲏⲣⲉ · ⲧⲁϩⲉ ⲟⲩⲟⲛ ⲛⲓⲙ ⲉⲧ ⲁϩⲉ ⲣⲁⲧ ⲟⲩ ⲙ̅ ⲡⲉⲩ ⲕⲱⲧⲉ · ⲁⲩⲱ ⲛⲉⲣⲉ ⲡ ⲥⲱⲙⲁ ⲛ̅ ⲛ ⲉⲧ ⲟⲩⲁⲁⲃ ⲗⲁⲙⲡⲉⲩⲉ ⲛ̅ ⲑ ⲉ ⲛ̅ ⲟⲩ ⲭⲓⲱⲛ · ⲉ ϥ ⲛⲁⲩ ⲇⲉ ⲉⲣⲟ ⲟⲩ ⲛ̅ϭⲓ ⲁⲇⲣⲓⲁⲛⲟⲥ ⲡ ⲉⲧ ϫⲁϩⲙ̅ · ⲁ ϥ ⲣ̅ ϣⲡⲏⲣⲉ · ⲁⲩⲱ ⲁ ϥ ⲣ̅ ϩⲟⲧⲉ · ⲁ ϥ ⲁⲛⲁⲭⲱⲣⲉⲓ · ⲡ ⲙⲏⲏϣⲉ ⲇⲉ ⲟⲛ Ⲉⲧ ⲁⲁϩⲉ ⲣⲁⲧ ⲟⲩ ⲁ ⲩ ⲱϣ ⲉⲃⲟⲗ ⲉ ⲩ ϫⲱ ⲙ̅ⲙⲟ ⲥ · ϫⲉ ⲛ̅ⲧⲟⲕ ⲟⲩ ⲛⲟϭ ⲡ ϫⲥ̅ ⲡ ⲛⲟⲩⲧⲉ ⲛ̅ ⲛⲉ ⲭⲣⲓⲥϯⲁⲛⲟⲥ · ⲛ̅ⲧⲟⲕ ⲡⲉ ⲡ ⲛⲟϭ ⲛ̅ ⲛⲟⲩⲧⲉ · ⲙ̅ ⲙⲉ ⲙⲁⲩⲁⲁ ϥ ⲓⲥ̅ ⲡⲉ ⲭⲥ̅ · ⲁⲩⲱ ⲙⲛ̅ ⲕⲉ ⲟⲩⲁ ⲛ̅ⲃⲗ̅ⲗⲁ ⲕ ϫⲉ ⲙ̅ⲡⲉ ⲕ ⲕⲁ ⲡ ⲉ ⲑⲟⲟⲩ ⲉ ϫⲱϩ ⲉ ⲡ ⲥⲱⲙⲁ ⲛ̅ ⲛ ⲉⲧ ⲟⲩⲁⲁⲃ · ⲁⲗⲗⲁ ⲁ ⲩ ϣⲱⲡⲉ ⲉ ⲩ ⲗⲁⲙⲡⲉⲩⲉ ⲉ ⲡⲉ ϩⲟⲩⲟ ⲉ ⲩ ⲣ̅ ⲟⲩⲟⲉⲓⲛ ⲉⲙⲁⲧⲉ ϩⲛ̅ ⲟⲩ ⲉⲟⲟⲩ ⲙⲛ̅ ⲟⲩ ⲣⲁϣⲉ · Ⲣⲟⲩϩⲉ ⲇⲉ ⲛ̅ⲧⲉⲣ ϥ̅ ϣⲱⲡⲉ ⲁ ⲩ ⲉⲓ ⲛ̅ϭⲓ ⲛⲉ ⲭⲣⲓⲥϯⲁⲛⲟⲥ ⲁ ⲩ ϫⲓ ⲙ̅ ⲡ ⲥⲱⲙⲁ ⲛ̅ ⲛ ⲉⲧ ⲟⲩⲁⲁⲃ ⲙ̅ ⲙⲁⲣⲧⲩⲣⲟⲥ ⲁⲩ ⲕⲁⲁ ϥ ϩⲛ̅ ⲟⲩ ⲙⲁ ⲉ ϥ ⲧⲁⲓⲏⲩ ϩⲛ̅ ⲟⲩ ϩⲱⲡ ϩⲛ̅ ⲧ ⲡⲟ ⲗⲓⲥ ϩⲣⲱⲙⲏ · ⲁⲩⲱ ⲙⲛ̅ⲛ̅ⲥⲁ ⲧⲣⲉ ⲡ ⲇⲓⲱⲅⲙⲟⲥ ⲁⲩⲱ ⲁ ⲩ ⲕⲱⲧ ⲉⲣⲟ ⲟⲩ ⲛ̅ ⲟⲩ ⲙⲁⲣⲧⲩⲣⲓⲟⲛ ⲉ ⲩ ⲣ̅ ϣⲁ ⲛ̅ϩⲏⲧ ϥ̅ ϩⲛ̅ ϩⲉⲛ ϩⲩⲙⲛⲟⲥ · ⲙⲛ̅ ϩⲉⲛ ⲇⲟⲝⲟⲗⲟⲅⲓ̈ⲁ ⲕⲁⲧⲁ ⲡ ⲥⲱⲛⲧ̅ ⲛ̅ ⲛⲉ ⲭⲣⲓⲥϯⲁⲛⲟⲥ · ⲉⲩⲉ ⲧⲣⲉ ⲙ̅ ⲡ ⲙⲉⲉⲩⲉ ⲛ̅ ⲧ ⲁⲛⲁⲡⲁⲩⲥⲓⲥ ⲉⲧ ⲟⲩⲁⲁⲃ ⲛ̅ ⲛⲉⲓ ⲙⲁⲣⲧⲩⲣⲟⲥ ⲉⲧ ⲧⲁⲓⲏⲩ ϩⲛ̅ ⲥⲟⲩ ϫⲟⲩⲱⲧ ⲙ̅ ⲡ ⲉⲃⲟⲧ ⲇⲉⲕⲉⲙⲃⲣⲓⲟⲥ ⲉⲧ ⲉⲑⲱ̅ⲑ ⲡⲉ · ⲕⲁⲧⲁ ⲧ ⲁⲥⲡⲉ ⲛ̅ ⲛ̅ ⲣⲙ̅ ⲛ̅ ⲕⲏⲙⲉ · Ⲧⲁⲓ ⲧⲉ ⲧ ⲡⲟⲗⲩϯⲁ ⲁⲩⲱ ⲧ ⲁⲑⲗⲏⲥⲓⲥ ⲛ̅ ⲛⲉⲓ ⲙⲁⲕⲁⲣⲓⲟⲥ ⲙ̅ ⲙⲁⲣⲧⲩⲣⲟⲥ ⲉⲧ ⲟⲩⲁⲁⲃ · ⲫ ⲁⲅⲓⲟⲥ ⲁⲡⲁ ⲉⲩⲥⲧⲁⲑⲓⲟⲥ ⲙⲛ̅ ⲁⲡⲁ ⲁⲅⲁⲡⲓ̅ⲟⲥ · ⲙⲛ̅ ⲡⲁ ⲑⲉⲟⲡⲓⲥⲧⲟⲥ ⲛϥ̅ ϣⲏⲣⲉ ⲙⲛ̅ ⲁⲙⲙⲁ ⲑⲉⲟⲡⲓⲥⲧⲏ ⲧⲉϥ ⲥϩⲓⲙⲉ · ⲡⲁⲓ ⲡⲉ ⲡ ϫⲱⲕ ⲉ ⲃⲟⲗ ⲛ̅ ⲧⲉⲩ ⲁⲑⲗⲓ̅ⲥⲓⲥ ⲉⲧ ⲧⲁⲓⲏⲩ ⁛ ⲟⲩⲟⲛ ϭⲉ ⲛⲓⲙ ⲉⲧ ⲛⲁ ⲣ̅ ⲡ ⲙ̅ⲡϣⲁ ⲙ̅ ⲡⲉⲩ ⲣ̅ ⲡ ⲙⲉⲉⲩⲉ ⲉⲧ ⲟⲩⲁⲁⲃ ⲛ̅ ⲥⲉ ⲉⲡⲉⲓⲕⲁⲗⲉⲓ ⲙ̅ⲙⲟ ⲟⲩ ⲥⲉ ⲛⲁ ⲙⲁⲧⲉ ⲛ̅ ⲛ̅ ⲁⲅⲁⲑⲟⲛ ⲛ̅ ⲧ ⲙⲛ̅ⲧ̅ ⲉⲣⲟ ⲛ̅ ⲙ̅ ⲡⲏⲩⲉ ϩⲓⲧⲛ̅ ⲧⲉ ⲭⲁⲣⲓⲥ ⲙⲛ̅ ⲧ ⲙⲛ̅ⲧ̅ ⲙⲁⲓ ⲣⲱⲙⲉ ⲙ̅ ⲡⲉⲛ ϫⲥ̅ ⲓⲥ̅ ⲡⲉ ⲭⲥ̅ ⲡⲁⲓ ⲉⲃⲟⲗ ϩⲓⲧⲟⲟⲧ ϥ̅ ⲡ ⲉⲟⲟⲩ ⲛⲁ ϥ ⲙⲛ̅ ⲡⲉϥ ⲉⲓⲱⲧ ⲛ̅ ⲁⲅⲁⲑⲟⲥ ⲙⲛ̅ ⲡⲉ ⲡⲛⲁ̅ ⲉⲧ ⲟⲩⲁⲁⲃ ϣⲁ ⲉⲛⲉϩ ⲛ̅ ⲉⲛⲉϩ ϩⲁⲙⲏⲛ ⁛⁛⁛ — ··· — ··· — ··· — ··· — ⲃⲓⲕ ⲧ ⲉⲗⲁ ⲭ ⲇⲓⲁⲕ ⲟ ⲩ̅ⲩ̅ ⲙⲁⲕⲁⲣⲓ ⲟ ⲙ̅ⲉ̅ⲣ̅ ⲇⲓⲁⲕ ⲟ
