0	0	sText1	ⲁ ϥ ⲥⲟⲛϩ︦ ϥ︦ ϩ︦ⲛ︦ ϩⲉⲛ ϩⲁⲗⲁⲥⲓⲥ ⲙ̄ ⲡⲉⲛⲓ̈ⲡⲉ ⲛⲁ ⲧ ⲃⲱⲗ ⲉ ⲃⲟⲗ · ⲟⲩⲇⲉ ⲙ̄ⲡ ⲟⲩ ⲕⲁⲁ ϥ ⲉ ϥ ⲥⲟⲛ︦ϩ︦ ϩⲓϫⲙ̄ ⲡ ⲕⲁϩ ⲙ̄ⲙⲁⲧⲉ · ⲁⲗⲗⲁ Ⲉ ϥ ⲥⲏϩ ϫⲉ ⲁ ϥ ⲛⲟϫ ϥ̄ ⲉ ⲧ ⲗⲓⲙⲛⲏ ⲛ̄ ⲥⲁⲧⲉ ⲉⲧ ϫⲉⲣⲟ̄ ⲉ ⲓ ϫⲱ ⲙ̄ⲙⲟ ⲥ ϫⲉ ϥ︦ ⲙ︦ⲡⲉⲥⲏⲧ ⲙ̄ ⲡ ⲛⲟⲩⲛ ⲙⲛ̄ ⲡ ⲕⲁⲕⲉ · ⲁⲩⲱ ϫⲉⲕⲁⲥ ⲉⲕⲉ ⲉⲓⲙⲉ ⲉ̄ ⲧ ⲙⲉ · ⲁⲛⲟⲛ ⲇⲉ ϩⲱⲱ ⲛ ⲱ̄ ⲛⲁ ⲙⲉⲣⲁⲧⲉ ϩⲱⲥ ϫⲉ ⲁ ⲛ ⲉⲓⲙⲉ ϫⲉ ⲟⲩ ⲛⲟϭ ⲡⲉ ⲡ ⲣⲁϣⲉ ⲙ̄ ⲡⲉⲓ ϣⲁ̄ ⲉ̄ⲧ ⲡⲟⲣϣ̄ ⲛⲁ ⲛ ⲉ̄ⲃⲟⲗ ⲙ̄ ⲡ ⲟⲟⲩ · Ⲙⲁⲣ ⲛ̄ ⲥⲧⲟⲗⲓⲍⲉ ⲙ̄ⲙⲟ ⲛ ⲡ ⲟⲩⲁ̄ ⲡ ⲟⲩⲁ̄ ϩⲓϩⲟⲩⲛ ⲁⲩⲱ ϩⲓⲃⲟⲗ · ⲛ̄ ⲛ ⲁⲃⲱⲕ ⲉ ⲡⲉⲓ ⲛⲟϭ ⲛ̄ⲁⲣⲓⲥⲧⲱⲛ ⲙ̄ ⲡ ⲟⲟⲩ · ϫⲉⲕⲁⲥ ⲛ̄ ⲛⲁ ⲟⲩⲱⲙ ⲉ̄ⲃⲟⲗ ϩⲛ̄ ⲛ̄ⲁⲅⲁⲑⲱⲛ ⲛ̄ⲧ ⲁ ϥ ⲥⲃ̄ⲧⲱⲧ ⲟⲩ ⲛⲁ ⲛ : ⲛ̄ϭⲓ ⲡ ⲛⲟϭ ⲙ̄ⲡⲟⲗⲉⲙⲏⲥⲧⲏⲥ ⲙ̄ ⲡ ⲣ̄ⲣⲟ ⲛ̄ ⲛⲉ ⲣⲣⲱⲟⲩ · ⲙⲓⲭⲁⲏ︦ⲗ︦ · ⲁⲗⲗⲁ ϫⲉ ⲉϣϫⲉ ⲟⲩⲁ̄ⲣⲓⲥⲧⲱⲛ ⲛ̄ ⲃⲁⲥⲓⲗⲓⲕⲟⲛ ⲡⲉ · ⲡ ⲉⲧ ⲉϣϣⲉ ⲉⲣⲟ ⲛ ⲡⲉ ⲉ̄ ⲕⲁⲧⲉⲭⲉ ϣⲁⲛⲧ ⲟⲩ ⲧⲱϩⲙ̄ · ⲛ̄ ϣⲟⲣ︦ⲡ︦ ⲛ ⲉⲧ ⲟ ⲛ̄ ⲛⲟϭ ϩⲛ̄ ⲧ ⲁⲩⲗⲏ ⲙ̄ ⲡ ⲣⲣ︦ⲟ︦ · ⲙⲛ̄ ⲡⲉϥ ⲛⲟϭ ⲛ̄ⲁⲣⲭⲁⲅⲅⲉⲗⲟⲥ ⲙⲓⲭⲁⲏ︦ⲗ︦ · Ⲙⲛ︦ⲛ︦ⲥⲱ ⲥ ⲛ̄ ⲧⲛ̄ ⲟⲩⲁϩ︤ ⲛ︥ ϩⲱⲱ ⲛ ⲛ̄ⲥⲱ ⲟⲩ · ⲕⲁ ⲗⲱⲥ ⲁ ⲧⲉⲧⲛ̄ ϣⲓⲛⲉ Ⲱ̄ ⲛⲁ ⲙⲉⲣⲁⲧⲉ · ϣⲁⲣⲉ ⲡⲉⲑⲃ̄ⲃⲓⲱ̄ ⲅⲁⲣ ϫⲓⲥⲉ · ⲁⲩⲱ ϣⲁ ϥ ⲥⲟⲟⲩⲧⲛ̄ · ⲁⲗⲗⲁ Ⲁⲙⲏⲓⲧⲛ̄ ⲟⲩⲉϩ ⲧⲏⲩⲧⲛ̄ ⲛ̄ⲥⲱ ⲓ · ϫⲉ ⲉⲓⲥ ⲛ̄ ⲛⲟϭ · ⲁ ⲩ ⲟⲩⲱ̄ ⲉ ⲩ ⲃⲏⲕ · ⲉ ⲡ ⲁⲣⲓ̈ⲥ ⲧⲟⲛ ⲙ̄ ⲙⲓⲭⲁⲏ︦ⲗ︦ · ⲁ ⲩ ⲛⲟϫ ⲟⲩ · ⲁϣ Ⲛⲉ ⲛ̄ ⲛⲟϭ ⲛ̄ⲧ ⲁ ⲩ ⲣ̄ ϣⲟⲣ︤ⲡ︥ ⲛ̄ ⲛⲟϫⲟⲩ · ⲥⲱⲧⲙ̄ ⲇⲉ ϩ︤ⲛ︥ ⲟⲩ ϯ ϩⲧⲏ ϥ · ⲁⲇⲁ︤ⲙ︥ ⲇⲉ ⲙⲛ̄ ⲁⲃⲉ︦ⲗ︦ · ⲙⲛ̄ ⲥⲉ︦ⲑ︦ ⲡⲉϥ ϣⲏⲣⲉ · ⲙⲱⲩⲥⲏⲥ ⲙⲛ̄ ⲁⲁ̄ⲣⲱⲛ ⲙⲛ̄ ⲓⲉⲥⲟⲩ ⲛ̄ ⲛⲁⲩⲏ̄ ⲅⲉⲇⲉⲱ̄ⲛ · ⲃⲁⲣⲁ︦ⲕ︦ · ⲥⲁ̄ⲙⲯⲱ︦ⲛ︦ · ⲇⲁⲩⲉ︦ⲓ︦ⲇ︦ ⲡⲉ ⲙⲛ̄ ⲥⲱⲗⲟⲙⲟ︦ⲛ︦ · ⲙⲛ̄ ⲓ ⲉⲍⲉⲕ︦ⲓ︦ⲁ︦ⲥ︦ ⲛⲉ ⲣⲣⲱⲟ︦ⲩ︦ · ⲏ̄ⲥⲁⲓⲁ︦ⲥ︦ ⲡⲉ · ⲙⲛ̄ ⲓⲉⲣⲏⲙⲓⲁ︦ⲥ︦ · ⲙⲛ̄ ⲉⲍⲉⲕⲓⲏ︦ⲗ︦ · ⲙⲛ̄ ⲇⲁⲛⲓⲏ︦ⲗ︦ · ⲙⲛ̄ ⲡ ϣⲟⲙⲛ︦ⲧ︦ · ⲛ̄ ϩⲁⲅⲓ︦ⲟ︦ⲥ︦ · ⲙⲛ̄ ϩⲩⲗⲓ︦ⲁ︦ⲥ︦ ⲛ̄ ϩⲉⲗⲉⲥⲁⲓⲟ︤ⲥ︥ · ⲛⲉⲓ ⲛⲟϭ ⲙ̄ ⲡⲣⲟⲫⲏⲧⲏⲥ · ⲍⲁⲭⲁⲣⲓⲁⲥ ⲡⲉ · ⲙⲛ̄ ⲓⲱϩⲁⲛⲛⲏⲥ ⲡⲉϥ ϣⲏⲣⲉ · ⲙⲛ̄ ⲡ ⲙⲛ︦ⲧ︦ ⲥⲛⲟⲟⲩⲥ ⲛ̄ ⲁⲡⲟ ⲥⲧⲟⲗⲟⲥ · ⲙⲛ̄ ⲥⲧⲉⲫⲁⲛⲟ︦ⲥ︦ ⲡ ⲁⲣⲭⲏ ⲇⲓⲁ̄ⲕⲟⲛⲟ︦ⲥ︦ · ⲙⲛ̄ ⲡ ϩⲗ̄ⲗⲟ ⲛ̄ ϩⲁⲅⲓⲟⲥ ⲁⲩⲱ ⲛ̄ ⲛ ⲟⲩⲏⲏⲃ · ⲁ̄ⲡⲁ ⲥⲩⲙⲉⲱⲛ ⲙⲛ̄ ⲙ̄ ⲙⲁⲣⲧⲩⲣⲟⲥ · ⲙⲛ̄ ⲛ̄ ⲇⲓⲕⲁⲓⲟⲥ ⲧⲏⲣ ⲟⲩ ⁖ⲻ ⲁϩⲣⲟ ⲓ ⲉ ⲓ ϣⲁϫⲉ ⲉ ⲛⲁ ⲡ ⲕⲁϩ ⲙ̄ⲙⲁⲧⲉ · ⲁⲗⲗⲁ ϥ︦ ⲙ︦ⲙⲁⲩ ⲛ̄ϭⲓ ⲡ ϫⲟⲉⲓⲥ ⲙ̄ ⲡ ⲉⲟⲟⲩ · ⲙⲛ̄ ⲛ̄ ⲧⲁⲅⲙⲁ ⲧⲏⲣ ⲟⲩ ⲛ ⲙ̄ ⲡⲏⲩ︦ⲉ︦ · ⲛ̄ ⲁⲅⲅⲉ ⲗⲟⲥ ⲙⲛ̄ ⲛ̄ ⲁⲣⲭⲁⲅⲅⲉⲗⲟⲥ · ⲛ̄ ⲁⲣⲭⲏ ⲛ̄ ⲛ ⲉⲝⲟⲩⲥⲓⲁ̄ · ⲛⲉ ⲭⲉⲣⲟⲩⲃⲓⲛ ⲙⲛ̄ⲛ̄ ⲥⲉⲣⲁⲫⲓⲛ · ⲛⲉ ⲑⲣⲟⲛⲟⲥ ⲙⲛ̄ ⲙ̄ ⲙⲛ︦ⲧ︦ ϫⲟⲉⲓⲥ · ⲙⲛ̄ ⲛ̄ ϭⲟⲙ Ⲥⲉ ⲙ̄ⲙⲁⲩ · ⲛ̄ϭⲓ ⲛⲁⲓ ⲧⲏⲣ ⲟⲩ ⲉ ⲩ ϯ ⲉⲟⲟⲩ ⲙ̄ ⲡ ⲛⲟⲩⲧⲉ ⲙⲛ̄ ⲡⲉϥ ⲛⲟϭ ⲛ̄ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏ︦ⲗ︦ · ⲁⲗⲗⲁ ϯ ⲟⲩⲱϣ ⲉ ⲉⲕⲧⲟ ⲓ ⲛ̄ ⲕⲉ ⲥⲟⲡ ⲉ ⲧ ⲁⲩⲗⲏ ⲙ̄ ⲡ ⲁⲣⲭⲁⲅⲅⲉⲗⲟⲥ ⲙⲓⲭⲁⲏ︦ⲗ︦ · ϣⲁ ⲛⲉⲓ ⲛⲟϭ ⲛ̄ ⲣⲱⲙⲉ ⲛ̄ ⲣⲙ︦ ⲛ︦ ⲕⲁϩ · ⲛ̄ ⲧⲁ ϫⲛⲟⲩ · ⲉ̄ⲧⲃⲉ ⲡⲉⲓ ⲛⲟϭ ⲛ̄ ϣⲁ ⲉⲧ ⲡⲟⲣ︤ϣ︥ ⲉⲃⲟⲗ ⲙ̄ ⲡ ⲟⲟⲩ · ϫⲉⲕⲁⲥ ⲉⲓⲉ ⲣⲁϣⲉ ϩⲱⲱ ⲧ ⲙⲛ̄ ⲛ ⲉⲧ ⲣⲁϣⲉ · ⲕⲁⲧⲁ ⲡ ϣⲁϫⲉ ⲙ̄ ⲡ ⲥⲁϩ ⲡⲁⲩⲗⲟⲥ ⲡ ⲁⲡⲟⲥⲧⲟⲗⲟⲥ ⁖ⲻ Ⲡⲗⲏⲛ ϯ ⲛⲁ ⲁⲣⲭⲉⲓ ⲛ̄ ϣⲟⲣ︦ⲡ︦ · ϫⲓⲛ ⲙ̄ ⲡⲉⲓⲱⲧ ⲛ̄ ⲧ ⲙⲛ︦ⲧ︦ ⲣⲱⲙⲉ ⲧⲏⲣ ⲥ̄ · ⲡ ⲉⲛⲧ ⲁ ⲡ ⲛⲟⲩⲧⲉ ⲡⲗⲁⲥⲥⲉ ⲙ̄ⲙⲟ ϥ ⲕⲁⲧⲁ ⲡⲉϥ ⲉⲓⲛⲉ ⲙⲛ̄ ⲧⲉϥ ϩⲓⲕⲱⲛ · ⲛ̄ⲧⲟϥ ⲅⲁⲣ ⲡ ⲉⲧⲉⲓ ⲛⲁⲩ ⲉⲣⲟ ϥ ⲉ ϥ ⲟ̄ ⲙ̄ ⲡⲣⲟⲧⲱⲥ · ϩⲙ̄ ⲡ ⲙⲁ ⲛ̄ ⲛⲟϫ ϥ̄ ϩⲙ̄ ⲡⲉⲓ ϣⲁ̄ ⲙ̄ ⲡ ⲟⲟⲩ ⲛ̄ ⲧⲁ ϫⲛⲟⲩ ϥ · Ⲁⲣⲁ ϯ ⲛⲁ ⲧⲟⲗⲙⲁ ⲛ̄ ⲧⲁ ϫⲟⲟ ⲥ ⲛⲁ ϥ ϫⲉ ϯ ⲣ̄ ϩⲟⲧⲉ · ⲁⲩⲱ ϯ ⲥⲧⲱⲧ · Ⲉⲓⲥ ϩⲏⲏⲧⲉ ⲟⲛ ⲧⲉⲛⲟⲩ ϯ ⲛⲁⲩ ⲉ ⲛⲉⲧ ϩⲙ̄ ⲡⲉ ⲁ̄ⲣⲓⲥⲧⲟⲛ ⲧⲏⲣ ⲟⲩ ⲙ̄ ⲡ ⲟⲟⲩ · ⲉ ⲩ ϯ ⲉⲟⲟⲩ ⲛⲁ ϥ · ⲁⲩⲱ ⲉ ⲩ ϯ ⲙⲁ ⲙ̄ⲙⲟ ϥ Ⲁⲛⲟⲕ ϩⲱⲧⲉⲓ ⲛⲁ ⲟⲡⲧ̄ ⲙⲛ̄ ⲟⲩⲁ̄ ⲙ̄ⲙⲟ ⲟⲩ · ⲕⲁⲛ ⲉϣϫⲉ ⲁⲛⲅ̄ ⲟⲩ ⲣⲉϥ ⲣ̄ ⲛⲟⲃⲉ ⲟⲛ · ϯ ⲛⲁ ϯ ⲛⲁ ϥ ⲙ̄ ⲡ ⲣⲁϣⲉ ⲙ̄ ⲡⲁ ⲗⲁⲥ · ⲛ̄ ⲧⲉⲓ̄ ϩⲉ ϫⲉ ⲭⲁⲓⲣⲉ ⲡⲁ ⲉⲓ̄ⲱ︦ⲧ ⲉⲧ ⲟⲩⲁⲁⲃ · ⲕⲩ︦ⲣ︦ⲓ︦ ⲭⲁⲓ︦ⲣ︦ⲉ︦ ⲡ ⲉⲓ︦ⲱ︦ⲧ ⲛ︦ ⲛⲁ ⲉⲓⲟ︦ⲧⲉ ⲧⲏⲣ ⲟⲩ · ⲙⲛ̄ ⲧ ⲙⲛ︦ⲧ︦ ⲣⲱⲙⲉ ⲧⲏⲣ ⲥ ⲉⲧ ⲛⲁ ϣⲱⲡⲉ · Ⲉⲓϣⲁⲛ ϯ ⲙ̄ ⲡⲉⲓ ϣⲟⲙ︦ⲛ︦ⲧ︦ ⲛ̄ ⲣⲁϣⲉ ⲛⲁ ϥ ⲉⲧ ⲧⲟⲙⲉ ⲉ ⲡⲉϥ ⲉⲟⲟⲩ · ⲡⲁⲛⲧⲱⲥ ϥ ⲛⲁ ⲱϣⲉ ⲉⲃⲟⲗ ϩⲱⲱ ϥ ⲛ̄ ⲑ ⲉ ⲛ̄ ⲟⲩ ⲉⲓ̄ⲱ︦ⲧ ⲙ̄ ⲡⲉϥ ϣⲏⲣⲉ · ⲁ̄ⲙⲟⲩ ϩⲱⲱ ⲕ Ⲛ ⲅ̄ ⲣⲁϣⲉ ⲛⲙ̄ⲙⲁ ⲛ · ϩⲙ̄ ⲡⲉ ⲛⲟϭ ⲛ̄ ϣⲁ̄ ⲉⲧ ⲡⲟⲣϣ̄ ⲛⲁ ⲛ ⲉ ⲃⲟⲗ ⲙ̄ ⲡ ⲟⲟⲩ ϩⲙ̄ ⲡ ⲧⲣⲁ ϭⲛ̄ ⲡⲁⲣⲣⲏⲥⲓⲁ ϩⲁϩⲧⲏ ϥ · ϯ ⲛⲁ ϫⲛⲟϥ ϫⲉ ⲡⲁ ϫⲟⲉⲓⲥ ⲛ̄ ⲉⲓⲱⲧ ⲙⲏ ⲛ̄ⲧⲟⲕ ⲁⲛ ⲛ ⲡ ⲉⲛⲧ ⲁ ⲡ ⲛⲟⲩⲧⲉ ⲡⲗⲁⲥⲥⲉ ⲙ̄ⲙⲟ ϥ · ϩⲛ̄ ⲛⲉϥ ϭⲓϫ ⲙ̄ⲙⲓⲛ ⲉ ⲙ̄ⲙⲟ ϥ · ⲁ ϥ ⲙⲟϩ︦ ⲕ︦ ϩⲙ︦ ⲡ ⲉⲟⲟⲩ ⲙ̄ ⲡⲉϥ ⲉⲓⲛⲉ · ⲙⲛ̄ ⲧⲉϥ ϩⲓⲕⲱⲛ · ⲙⲏ ⲛ̄ⲧⲟⲕ ⲁⲛ ⲡ ⲉⲛⲧ ⲁ ⲡ ⲛⲟⲩⲧⲉ ⲟⲩⲉϩ ⲥⲁϩⲛⲉ ⲛ̄ ⲛ̄ ⲧⲁⲅⲙ︦ⲁ︦ ⲧⲏⲣ ⲟⲩ ⲛ ⲙ̄ ⲡⲏⲩ︦ⲉ︦ · ϫⲉ ⲁⲙⲏⲓⲧⲛ̄ ⲛ̄ ⲉⲧ ⲛ̄ ⲟⲩⲱϣⲧ̄ ⲙ̄ ⲡ ϩⲱⲃ ⲛ̄ ⲛⲁ ϭⲓϫ · ⲡⲁ ⲉⲓⲛⲉ ⲙⲛ̄ ⲧⲁ ϩⲓⲕⲱⲛ · Ⲁ ϥ ⲟⲩⲱϣⲃ̄ ⲛ̄ϭⲓ ⲁ̄ⲇⲁⲙ ϫⲉ ⲁ̄ϩⲉ · ⲁⲛⲟⲕ ⲡⲉ ⲡⲁ ϣⲏⲣⲉ · ⲡ ⲉⲛⲧ ⲁ ⲛⲁⲓ̈ ⲧⲏⲣ ⲟⲩ ϣⲱⲡⲉ ⲙ̄ⲙⲟ ϥ Ⲧⲛ̄ⲁ ⲟⲩⲱϣⲃ̄ ⲛⲁ ϥ ⲟⲛ ϫⲉ ⲡⲁ ϫⲟⲉⲓⲥ ⲛ̄ ⲉⲓⲱⲧ ⲙⲏ ⲙ̄ⲡⲉ ⲛⲁⲓ ⲧⲏⲣ ⲟⲩ ϣⲱⲡⲉ · ⲛ̄ ⲧⲉⲛ̄ ⲁⲅⲅⲉⲗⲟⲥ ⲧⲏⲣ ⲟⲩ ⲡⲣⲟⲥⲕⲩⲛⲉⲓ ⲛⲁ ⲕ · ϣⲁⲧ ⲙ̄ⲡⲉ ⲟⲩⲁ̄ ⲛ ⲟⲩⲱⲧ ⲙⲛ̄ ⲧⲉϥ ⲧⲁⲝⲓⲥ · ⲁ ϥ ⲟⲩⲱϣⲃ̄ ϫⲉ ⲉϩⲉ ⲁ ⲡⲁ ϫⲟⲉⲓⲥ ⲧⲣⲉ ⲛ̄ ⲕⲁ ⲛⲓⲙ ϩⲩⲡⲟⲧⲁⲥⲉ ⲛⲁ ⲓ ϩⲁ ⲑ ⲏ ⲉ ⲧⲣⲉ ⲩ ⲕⲁⲁ ⲧ ϩⲙ̄ ⲡ ⲡⲁⲣⲁⲇⲓⲥⲟⲥ ⁖ⲻ ϯ ⲛⲁ ⲧⲟⲗⲙⲁ ⲛ̄ ⲧⲁ ϫⲟⲟ ⲥ · ⲛⲁ ϥ ϫⲉ ⲁϩⲣⲟ ⲕ ⲙⲛ̄ ⲡⲉⲓ ϣⲁ̄ⲙ̄ⲡ ⲟⲟⲩ ⲉ̄ ⲙⲛ̄ ⲁⲅⲅⲉⲗⲟⲥ ϫⲟ ⲥⲉ ⲉ ⲣⲟ ⲕ ⲛ̄ⲧⲟⲕ ⲡⲉ ⲡ ⲉⲓⲛⲉ ⲁⲩⲱ ⲑ ⲓⲕⲱⲛ ⲙ̄ ⲡ ⲛⲟⲩⲧⲉ · ⲁⲗⲗⲁ ⲡⲉϫⲁ ϥ ⲛ̄ϭⲓ ⲁ̄ⲇⲁⲙ ϫⲉ ⲥⲱⲧⲙ̄ ⲉⲣⲟ ⲓ ⲡⲁ ϣⲏⲣⲉ · ⲁⲛⲟⲕ ⲡ ⲉⲧ ⲛⲁ ⲧⲁⲙⲟ ⲕ ⲉ ⲡ ⲧⲁⲉⲓⲟ̄ ⲙ̄ⲡⲉ ⲓ ϣⲁ̄ ⲙ̄ ⲡⲟⲟⲩ ⲉⲡⲉⲓⲇⲏ ϯ ⲛⲟⲓ ⲛ̄ ϩⲟⲩⲟ̄ ⲉⲣⲟ ⲕ · ⲁⲩⲱ ϯ ⲙ̄ⲙⲁⲩ ⲉⲣⲉ ⲛⲁⲓ ⲧⲏⲣ ⲟⲩ ⲛⲁ ϣⲱⲡⲉ · ⲙ̄ ⲡⲉ ⲟⲩⲟ̄ⲉⲓϣ ⲛ̄ⲧ ⲁ ⲡⲁ ϫⲟⲉⲓⲥ · ⲁⲩⲱ ⲡⲁ ⲛⲟⲩⲧⲉ · ⲁⲩⲱ ⲡⲁ ⲇⲩⲙⲓⲟⲩⲣⲅⲟⲥ ⲧⲁⲙⲓ̈ⲟ ⲓ ⲕⲁⲧⲁ ⲡⲉϥ ⲉⲓⲛⲉ ⲙⲛ̄ ⲧⲉϥ ϩⲓⲕⲱⲛ · ⲁ ϥ ⲕⲟⲥⲙⲉⲓ ⲙ̄ⲙⲟ ⲓ ⲕⲁⲗⲱⲥ · ⲁ ϥ ⲛⲓϥⲉ ⲉ ϩⲟⲩⲛ ⲛ̄ϩⲣⲁⲓ ⲛ̄ ⲟⲩ ⲡⲛⲟ︤ⲏ︥ · ⲛ̄ ⲱⲛϩ̄ · ⲁ ϥ ⲑⲙ̄ⲥⲟ ⲓ ϩⲓϫⲛ̄ ⲟⲩ ⲑⲣⲟⲛⲟⲥ ⲛ̄ ⲉⲟⲟⲩ ⲙ̄ ⲡⲉϥ ⲙ̄ⲧⲟ ⲉⲃⲟⲗ · ⲁ ϥ ⲟⲩⲉϩ ⲥⲁϩⲛ︦ⲉ︦ ⲛⲉⲛ ⲧⲁⲝⲓⲥ ⲧⲏⲣ ⲟⲩ ⲛ ⲙ̄ ⲡⲏⲩ︦ⲉ︦ ϩⲛ̄ ⲧⲉϥ ⲉⲝⲟⲩⲥⲓⲁ ⲙ̄ ⲙⲉ Ⲉ ϥ ϫⲱ ⲙ̄ⲙⲟ ⲥ ϫⲉ ⲁ̄ⲙⲏⲓⲧⲛ̄ ⲛ̄ ⲧⲉⲧⲛ̄ ⲟⲩⲱϣⲧ̄ ⲙ̄ ⲡ ϩⲱⲃ ⲛ̄ ⲛⲁ ϭⲓϫ ⲡⲁ ⲉⲓⲛⲉ ⲙⲛ̄ ⲧⲁ ϩⲓⲕⲱⲛ ⲛⲉ ϥ ⲙ̄ⲙⲁⲩ ϩⲱⲱ ϥ ⲛ̄ϭⲓ ⲙⲁⲥⲧⲏⲙⲁ ⲉ ϥ ⲟ̄ ⲙ̄ⲡⲣⲟⲧⲱⲡⲗⲁⲥⲙⲁ · ⲡⲁⲓ ⲧⲉⲛⲟⲩ ⲉⲧ ⲟⲩ ⲙⲟⲩⲧⲉ ⲉⲣⲟ ϥ ϫⲉ ⲡ ⲇⲓⲁⲃⲟⲗⲟⲥ · ⲉ ϥ ⲟ̄ ϩⲱⲱ ϥ ⲛ̄ ⲁⲣⲭⲁⲅⲅⲉⲗⲟⲥ ⁖ⲻ ⲗⲟⲓⲡⲟⲛ ⲛ̄ⲧⲉⲣⲉ ⲡ ⲟⲩⲉϩ ⲥⲁϩⲛⲉ ⲉⲓ ⲉ ⲃⲟⲗ ϩⲛ̄ ⲣⲱ ϥ ⲙ̄ ⲡ ⲉⲓⲱⲧ · ⲁ ϥ ⲉⲓ ⲛ̄ϭⲓ ⲙⲓⲭⲁⲏⲗ ⲡ ⲟⲩ︦ⲁ︦ ⲉⲃⲟⲗ ϩⲙ̄ ⲡ ⲥⲁϣϥⲉ ⲉ ⲛ ⲁⲅⲅⲉⲗⲟⲥ · ⲙⲛ̄ ⲧⲉϥ ⲧⲁⲝⲓⲥ ⲧⲏⲣ ⲥ̄ ⲁ ⲩ ⲟⲩⲱϣⲧ̄ ⲙ̄ ⲡ ⲛⲟⲩⲧⲉ ⲡⲉⲛ ⲣ︦ⲣ︦ⲟ · ⲙⲛ︦ⲛ︦ⲥⲱ ⲥ ⲁ ⲩ ⲟⲩⲱϣⲧ̄ ⲛⲁ ⲓ̈ ϩⲱⲧ · ⲉ ⲩ ϫⲱ ⲙ̄ⲙⲟ ⲥ ϫⲉ ⲧⲛ̄ ⲟⲩⲱ̄ϣⲧ̄ ⲛⲁ ⲕ ⲡ ⲛⲟⲩⲧⲉ ⲡ ⲇⲓⲙⲓⲟⲩⲣⲅⲟⲥ · ⲁⲩⲱ ⲧⲛ̄ ⲟⲩⲱ̄ ϣⲧ̄ ⲙ̄ ⲡ ⲉⲛⲧ ⲁ ⲕ ⲧⲁⲙⲓⲟ ϥ ⲕⲁⲧⲁ ⲡⲉⲕ ⲉⲓⲛⲉ ⲙⲛ̄ ⲧⲉⲕ ϩⲓⲕⲱⲛ ⁖ⲻ Ⲙⲛ︦ⲛ︦ⲥⲱ ⲥ ⲁ ϥ ⲉⲓ ⲛϭⲓ ⲅⲁⲃⲣⲓⲏ︦ⲗ︦ ⲙⲛ̄ ⲧⲉϥ ⲧⲁⲝⲓⲥ ⲧⲏⲣ ⲥ̄ ⲁ ⲩ ⲟⲩⲱ̄ϣⲧ̄ ⲛⲁ ⲓ ϩⲱ ⲛ̄ ⲑ ⲉ ⲙ̄ ⲙⲓⲭⲁⲏ︦ⲗ︦ · ϩⲟⲙⲁⲓⲱⲥ ⲛ̄ ⲧⲁⲅⲙⲁ ⲧⲏⲣ ⲟⲩ ⲛ ⲙ̄ ⲡⲏⲩ︦ⲉ︦ ⲕⲁⲧⲁ ⲧⲁⲝⲓⲥ ⲙⲛ̄ ⲛⲉⲩ ⲟⲣⲇⲓⲛⲟⲛ · Ⲉ ⲡ ϩⲁⲏ̄ ⲛ̄ ⲛⲁⲓ ⲧⲏⲣ ⲟⲩ ⲡⲉϫⲁ ϥ ⲛ̄ϭⲓ ⲡ ⲇⲉⲥⲡⲟⲧⲏⲥ ⲙ̄ⲙⲁⲥⲧⲏⲙⲁ ⲉ̄ⲧⲉ ⲡⲁⲓ̈ ⲡⲉ ⲡ ⲙⲉⲥⲧⲉ · ϫⲉ ⲁ̄ⲙⲟⲩ ϩⲱⲱ ⲕ ⲛ ⲅ̄ ⲟⲩⲱ̄ϣⲧ̄ ⲙ̄ ⲡ ϩⲱⲃ ⲛ̄ ⲛⲁ ϭⲓϫ · ⲡⲁ ⲉⲓⲛⲉ ⲙⲛ̄ ⲧⲁ ϩⲓⲕⲱⲛ · ⲛ̄ ⲑ ⲉ ⲛ̄ ⲛⲉⲕ ϣⲃ︦ⲏ︦ⲣ︦ ⲧⲏⲣ ⲟⲩ · ⲁ ϥ ⲟⲩⲱϣⲃ̄ ϩ︦ⲛ︦ ⲟⲩ ⲛ̄ϩⲟⲧ · ⲛ̄ϭⲓ ⲥⲁⲧⲁⲛⲁⲏ︦︦ⲗ︦ ⲡⲉϫⲁ ϥ ⲙ̄ ⲡ ϫⲟⲉⲓⲥ · ϫⲉ ⲉϣϫⲉ ⲙⲛ̄ ⲗⲁⲁⲩ ⲛ̄ ⲧⲁⲝⲓⲥ ϩⲁⲣⲁⲧ ⲕ̄ · ⲉ ϥ ϫⲟⲥⲉ ⲉⲣⲟ ⲓ ⲛ̄ⲥⲁⲃⲗ̄ⲗⲁ ⲓ ⲙ̄ⲙⲁⲧⲉ ⲁⲩⲱ ⲙⲛ︦ⲛ︦ⲥⲱ ⲕ ⲁ̄ⲛⲟⲕ ⲡⲉ ϩⲙ̄ ⲡ ⲉⲟⲟⲩ · ϫⲉ ⲁ̄ⲛⲅ̄ ⲟⲩ ⲡⲣⲟⲧⲟ ⲡⲗⲁⲥⲙⲁ · ⲉ ⲓ ⲛⲁ ⲉⲓ ⲧⲉⲛⲟⲩ ⲛ̄ ⲧⲁ ⲟⲩⲱ̄ϣⲧ̄ ⲛ̄ ⲟⲩ ⲕⲁϩ · ⲛ̄ ⲛⲉ ⲥ ϣⲱⲡⲉ ⲙ̄ⲙⲟ ⲓ ⲉ ⲧⲣ ⲁ ⲟⲩⲱ̄ϣⲧ̄ ⲙ̄ ⲡⲁⲓ · Ⲁⲗⲗⲁ ⲛ̄ⲧⲟϥ ⲡⲉⲧ ⲛⲁ ⲟⲩⲱϣⲧ̄ ⲛⲁ ⲓ · ϫⲉ ϯ ⲟ̄ ⲛ̄ ϣⲟⲣⲡ̄ ⲉ̄ⲣⲟ ϥ · ⲡⲉϫⲁ ϥ ⲛ̄ϭⲓ ⲡ ⲛⲁ ⲏⲧ ϫⲉ ⲥⲁⲧⲁⲛⲁⲏ︦ⲗ︦ ⲥⲱⲧⲙ̄ ⲛ̄ⲥⲱ ⲓ · ⲁⲛⲟⲕ ⲡⲉ ⲡⲉⲕ ⲛⲟⲩⲧⲉ · ⲁⲛⲟⲕ ⲡⲉ ⲡⲉⲕ ⲇⲩⲙⲓⲟⲩⲣⲅⲟⲥ · ⲁⲙⲟⲩ ⲧⲉ ⲛⲟⲩ ⲛ ⲅ̄ ⲟⲩⲱϣⲧ̄ ⲙ̄ ⲡ ϩⲱⲃ ⲛ̄ ⲛⲁ ϭⲓϫ ⁖ⲻ Ⲡⲉϫⲁ ϥ ⲛ̄ϭⲓ ⲙⲁⲥⲧⲏⲙⲁ ϫⲉ ⲛ̄ⲛⲉ ⲥ ϣⲱⲡⲉ ⲙ̄ⲙⲟ ⲓ · ⲟⲩⲇⲉ ⲁ̄ⲛⲟⲕ · ⲟⲩⲇⲉ ⲧⲁⲗⲉⲅⲉⲱⲛ ⲧⲏⲣ ⲥ̄ ⲉ ⲧⲣⲉ ⲛ ⲟⲩⲱϣⲧ̄ ⲙ̄ ⲡ ⲉⲧ ⲥⲟⲃⲕ̄ ⲉⲣⲟ ⲛ · ⲕⲁⲓ̈ ⲅⲁⲣ Ⲁⲛⲟⲛ ϩⲉⲛ ⲡⲛ︦ⲁ︦ ⲡⲁⲓ ⲇⲉ ⲟⲩ ⲕⲁϩ ⲡⲉ ⲛ̄ ϯ ⲛⲁ ⲟⲩⲱϣⲧ̄ ⲛⲁ ϥ ⲁⲛ · ⲡⲉϫⲁ ϥ ⲟⲛ ⲛⲁ ϥ ⲙ̄ ⲡ ⲙⲉϩ ⲥⲡ̄ ⲥⲛⲁⲩ ⲙⲛ̄ ⲡ ⲙⲉϩ ϣⲟⲙⲛ︦ⲧ︦ ⲛ̄ ⲥⲟⲡ ϫⲉ ⲡⲁ ⲡⲣⲟⲧⲟⲡⲗⲁⲥⲙⲁ ⲙⲏ ⲛ ⲁⲛⲟⲕ ⲁⲛ ⲡ ⲉⲛⲧ ⲁ ⲓ ⲕⲁⲑⲓⲥⲧⲁ ⲙ̄ⲙⲟ ⲕ ⲛ̄ⲁⲣⲭⲏⲥⲧⲣⲁ ⲧⲏⲕⲟⲥ ϩⲁⲣⲁⲧ ⲁ ⲓ ⲧⲣⲉ ⲛⲁ ⲁⲅⲅⲉⲗⲟⲥ ϩⲩⲡⲟⲧⲁⲥⲉ ϩⲁⲣⲁⲧ ⲕ̄ · Ⲧⲉⲛⲟⲩ ϭⲉ ⲉ ⲕ ⲛⲁ ⲥⲧⲁⲥⲓⲁⲍⲉ ⲛ̄ ⲧⲁ ⲙⲛ︦ⲧ︦ ⲉⲣⲟ̄ · ⲧⲉⲛⲟⲩ ⲉ ⲕ ⲛⲁ ⲟⲩ ⲱⲛϩ̄ ⲉⲃⲟⲗ ⲛ̄ ⲟⲩ ⲙⲛ̄ⲧ ⲁⲧ ⲥⲱⲧⲙ̄ · ⲉ ⲧⲣⲉ ⲥ ϣⲱⲡⲉ ⲉ ⲥ ⲙⲏⲛ ⲉⲃⲟⲗ ϣⲁ ⲉ̄ⲛⲉϩ · Ⲧⲉⲛⲟⲩ ⲉ ⲕ ⲛⲁ ⲧ ⲥⲁⲃⲉ ⲛ̄ ϩⲙ̄ϩⲁⲗ ⲉ ⲧⲱⲟⲩⲛ ⲉϫⲛ̄ ⲛⲉⲩ ϫⲓⲥⲟⲟⲩ︦ⲉ︦ · ⲧⲉⲛⲟⲩ ⲉ ⲕ ⲛⲁ ⲥⲩⲙⲁⲛⲉ ⲛ̄ ⲟⲩ ⲙⲛ̄ⲧ ⲁⲧ ⲥⲱⲧⲙ̄ ⲱ̄ ⲙⲁⲥⲧⲏⲙⲁ · ⲙⲏ ⲛ̄ⲧⲟⲕ ⲡⲁ ϩⲙ̄ ϩⲁⲗ ⲁⲛ · ⲙⲏ̄ ⲁⲛⲟⲕ ⲁⲛ ⲡⲉ ⲡⲉⲕ ϫⲟⲉⲓⲥ · ⲙⲏ ⲙⲛ̄ⲧⲁ ⲓ ⲉ̄ⲝⲟⲩⲥⲓⲁ̄ ⲙ̄ⲙⲁⲩ ⲉ ⲛⲟϫ ⲕ̄ ⲉⲃⲟⲗ ϩⲁ ⲡ ⲁϩⲟ ⲁⲩⲱ ⲉ ϥⲓ Ⲛ̄ⲧⲟⲟⲧ ⲕ̄ ⲙ̄ ⲡⲁ ⲛⲟϭ ⲉ ⲛ ⲉⲟⲟⲩ · ⲡⲁⲓ ⲧⲉⲛⲟⲩ ⲉⲧⲉ ⲙⲛ̄ ⲟⲩⲟⲛ ϩⲛ̄ ⲧⲁ ⲙⲛ̄ⲧ ⲉⲣ︦ⲟ︦ ⲧⲏⲣ ⲥ̄ ϣⲏϣ ⲛⲙ̄ⲙⲁ ϥ · ⲉⲓⲙⲏ ⲧⲉⲓ ⲁⲛⲟⲕ ⲙⲛ̄ ⲡⲁ ⲉⲓⲱⲧ ⲙⲛ̄ ⲡⲉ ⲡⲛ︦ⲁ︦ ⲉⲧ ⲟⲩⲁⲁⲃ ⲥⲱⲧⲙ̄ ⲛ̄ⲥⲱ ⲓ ⲛ ⲅ̄ ⲟⲩⲱϣⲧ̄ ⲙ̄ ⲡⲁ ⲡⲗⲁⲥⲙⲁ · Ⲡⲉϫⲁ ϥ ⲛ̄ϭⲓ ⲡϣⲟⲩϣⲟ ⲛ̄ ⲣⲉϥ ⲫⲑⲟⲛⲉⲓ ⲛ̄ⲛⲁϩⲣⲛ̄ ⲡⲉⲧⲉⲣⲉ ⲡ ⲧⲏⲣ ϥ̄ ϩⲩⲡⲟⲧⲁⲥⲉ ⲛⲁ ϥ ϫⲉ ⲛ̄ⲛⲉ ⲥ ϣⲱⲡⲉ ⲙ̄ⲙⲟ ⲓ ⲉⲛⲉϩ̄ ⲉ ⲧⲣ ⲁ ⲟⲩ ⲱϣⲧ̄ ⲛ̄ ϫⲟⲉⲓⲥ ⲥⲛⲁⲩ · ⲁⲛⲟⲕ ⲙⲛ̄ ⲧⲁ ⲧⲁⲝⲓⲥ ⲧⲏⲣ ⲥ̄ · Ⲕⲁⲓ ⲙⲁⲗⲓⲥⲧⲁ ⲙⲛ̄ ⲡⲉ ⲡ ⲉⲧ ⲟ ⲛ̄ ⲛⲟϭ ⲉⲣⲟ ⲓ ⲉⲓⲙⲏⲧⲉⲓ ⲛ̄ⲧⲟⲕ ϩⲛ̄ ⲧ ⲙⲛ︦ⲧ︦ ⲉⲣⲟ ⲧⲏⲣ ⲥ̄ ⲛ̄ ⲧ ⲡⲉ ⲁⲩⲱ ⲉⲓϣⲁⲛ ⲣ̄ϩⲛⲁⲓ ϯ ⲛⲁ ⲣⲱϣⲉ ϩⲱ · ⲙⲛ̄ ⲧⲁ ⲧⲁⲝⲓⲥ ⲉ ⲧⲁ ⲙⲛ︤ⲧ︥ ⲉⲣⲟ ⲧⲏⲣ ⲥ̄ ⲙⲁⲩⲁⲁ ⲧ ⁖ⲻ ⲛ̄ⲛⲉ ⲥ ϣⲱⲡⲉ ⲙ̄ⲙⲟ ⲓ ⲉ ⲟⲩⲱϣⲧ̄ ⲙ̄ ⲡ ⲉⲧ ⲥⲟⲃⲕ ⲉⲣⲟ ⲓ · ⲁⲩⲱ ⲛ̄ ⲧⲉ ⲩⲛⲟⲩ ⲁ ϥ ϭⲱⲛⲧ̄ ⲛ̄ϭⲓ ⲡ ⲛⲟⲩⲧⲉ ⲡⲁⲧ‐ ϭⲱⲛⲧ̄ · ⲁ ϥ ⲟⲩⲉϩ ⲥⲁϩⲛⲉ ⲛ̄ ⲟⲩ ⲛⲟϭ ⲛ̄ ⲭⲉⲣⲟⲩⲃⲓⲛ ⲁ ϥ ⲣⲁϩⲧ ϥ̄ ⲁ ϥ ⲁⲁ ϥ ⲛ̄ ϭⲱⲃ · ⲁ ϥ ⲕⲉⲗⲉⲉⲩⲉ ⲙ̄ ⲙⲓⲭⲁⲏⲗ ⲁ ϥ ⲟⲩⲟ̄ϣ ϥ̄ ⲙ̄ⲡ ϩⲱⲕ ⲙⲛ̄ ⲧⲉ ϭⲣⲏⲡⲉ · ⲙⲛ̄ ⲡⲉ ϩⲣⲁⲃⲇⲟⲥ ⲛ̄ ⲟⲩⲟⲉⲓⲛ ⲙⲛ̄ ⲡⲙⲟϫϩ ϥ̄ ⲛ̄ ⲥⲁⲡⲡⲓⲣⲟⲛ · ⲁ ϥ ϥⲓ ϩⲓϫⲱ ϥ ⲙ̄ ⲡ ⲉⲟⲟⲩ ⲧⲏⲣ ϥ ⲁ ϥ ϯ ⲛⲁ ϥ ⲛ̄ ⲟⲩ ϩ︦ⲃ︦ⲣ︦ⲛ̄ ⲕⲁⲕⲉ ⲙⲛ̄ ⲛ ⲉⲧ ⲛⲙ̄ⲙⲁ ϥ ⲧⲏⲣ ⲟⲩ ⲁ ϥ ⲛⲟϫ ϥ̄ ⲉⲃⲟⲗ ⲛ̄ ⲧⲉϥ ⲙⲛ̄ⲧ ⲉⲣ︦ⲟ︦ · ⲁⲩⲱ Ⲁ ⲙⲓⲭⲁⲏ︦ⲗ︦ ⲉⲓⲣⲉ ⲛ̄ ϩⲱⲃ ⲛⲓⲙ ⲛ̄ⲧ ⲁ ⲩ ⲉϩⲥⲁϩⲛⲉ ⲙ̄ⲙⲟ ⲟⲩ ⲛⲁ ϥ · ⲁ ϥ ⲁⲙⲁϩⲧⲉ ⲙ̄ ⲡ ⲥⲁⲧⲁⲛⲁⲥ ⲁ ϥ ⲃⲟϣ ϥ̄ ⲛ̄ ⲧⲉϥ ϭⲟⲙ ⲁ ϥ ⲛⲟϫ ϥ̄ ⲉⲃⲟⲗ ϩ︦ⲛ︦ ⲧ ⲡⲉ ⲙⲛ̄ ⲛⲉⲧ ⲛⲙ̄ⲙⲁ ϥ ⲧⲏⲣ ⲟⲩ ⲁ ϥ ⲛⲟϫ ϥ̄ ⲉⲃⲟⲗ ⲛ̄ ⲧⲉϥ ⲙⲛ̄ⲧ ⲉⲣ︦ⲟ︦ · ⲁ̄ ⲡ ⲛⲟⲩⲧⲉ ⲡ ⲁⲅⲁⲑⲟⲥ ⲙⲟⲩⲧⲉ ⲉ ⲙⲓⲭⲁⲏ︦ⲗ︦ ϩⲙ̄ ⲡ ⲧⲣⲉ ϥ ⲛⲁⲩ ⲉ ⲡⲉϥ ⲟⲩⲣⲟⲧ ⲉ̄ ϩⲟⲩⲛ ⲉ̄ ⲡⲉϥ ⲡⲗⲁⲥⲙⲁ · ⲁⲩⲱ ⲧⲉϥ ⲙⲛ̄ⲧ ⲣⲉϥ ⲙⲓϣⲉ ⲉ̄ϫⲙ̄ ⲡⲉϥ ϫⲟⲉⲓⲥ · ⲡⲉϫⲁ ϥ Ⲛⲁ ϥ ϩⲛ̄ ⲧ ⲙⲏⲏⲧⲉ ⲛ̄ ⲛⲉϥ ⲧⲁⲝⲓⲥ ⲧⲏⲣ ⲟⲩ ⲛ̄ ⲙ̄ ⲡⲏⲩ︦ⲉ︦ ϫⲉ ⲙⲓⲭⲁⲏ︦ⲗ︦ ⲉⲧⲉ ⲡⲉϥ ⲟⲩⲱϩⲙ̄ ⲡⲉ ⲧ ϭⲟⲙ ⲏ︦ⲗ︦ ϩⲱⲱ ϥ ⲡⲉ ⲡ ⲛⲟⲩⲧⲉ ⲁⲙⲟⲩ ⲡⲉϫⲁ ϥ ⲡⲁ ⲉ̄ⲡⲓ̈ ⲧⲣⲟⲡⲟⲥ ⲉⲧ ⲟⲩⲁⲁⲃ ⲙⲓⲭⲁⲏ︦ⲗ︦ · ⲁⲙⲟⲩ ⲡ ⲉⲛⲧ ⲁ ϥ ⲙⲓϣⲉ ⲁ ϥ ϫⲣⲟ ⲓ ⁖ⲻ Ⲁⲙⲟⲩ ϣⲁⲣⲟ ⲓ ⲱ̄ ⲙⲓⲭⲁⲏ︦ⲗ︦ ⲡ ⲣⲉϥ ⲇⲓⲁⲕⲟⲛⲉⲓ ⲉ ⲡ ⲟⲩⲉϩ ⲥⲁϩⲛⲉ ⲙ̄ ⲡⲉϥ ⲣ︦ⲣ︦ⲟ︦ · Ⲉⲓⲥ ϩⲏⲏⲧⲉ ⲁ ⲓ ⲉⲓⲙⲉ ⲉ ⲡⲉⲕ ⲟⲩⲱϣ ⲉϩⲟⲩⲛ ⲉⲣⲟ ⲓ ⲙⲛ̄ ⲡⲁ ⲡⲗⲁⲥⲙⲁ ⲧⲏⲣ ϥ̄ · ⲁⲛⲟⲕ ϩⲱⲧ ϯ ⲛⲁ ⲥⲟⲟⲩⲧⲛ̄ ⲙ̄ ⲡⲁ ⲟⲩⲱϣ ⲉϩⲟⲩⲛ ⲉⲣⲟ ⲕ · ⲁ ⲩ ⲟⲩⲱⲛ Ⲛ̄ ⲧⲉⲕ ⲧⲁⲡⲣ︦ⲟ︦ ⲱ̄ ⲙⲓⲭⲁⲏ︦ⲗ︦ ϫⲓ ⲛⲁ ⲕ ⲛ̄ ⲛ ⲁ ⲙⲛ̄ ⲧ ϣ ⲛ̄ ϩⲧⲏ ϥ ⲧⲏⲣ ⲟⲩ ⲉϩⲣⲁⲓ ⲉ ϩⲏⲧⲕ̄ · ϫⲉⲕⲁⲥ ⲉ ⲕ ⲛⲁ ϭⲱ ⲉ ⲕ ⲥⲟⲡⲥ︦ⲡ︦ ⲙ̄ⲙⲟ ⲓ ⲛ̄ ⲛⲁⲩ ⲛⲓⲙ ⲉϫⲙ̄ ⲡⲁ ⲉⲓⲛⲉ ⲙⲛ̄ ⲧⲁ ϩⲓⲕⲱⲛ · Ⲁⲛⲟⲕ ϩⲱ ⲛ̄ ⲧⲁ ⲕⲱ ⲛⲁ ⲩ ⲉⲃⲟⲗ · ϯ ⲥⲟⲟⲩⲛ ⲅⲁⲣ ϫⲉ ⲙⲁⲥⲧⲏⲙⲁ ⲛⲁ ϯ ⲧⲱⲛ ⲙⲛ̄ ⲡⲁ ⲡⲗⲁⲥⲙⲁ ⲉ ϥ ⲟⲩⲱ̄ϣ ⲉ ⲉ̄ ⲧⲣ ⲁ ⲛⲟϫ ⲟⲩ ⲛ̄ⲥⲁ ⲃⲟⲗ ⲙ̄ⲙⲟ ⲓ ⲛ̄ ⲑ ⲉ ⲛⲧ ⲁ ⲓ ⲛⲟϫ ϥ̄ ⲉⲃⲟⲗ ϩⲛ̄ ⲧⲁ ⲙⲛ̄ⲧ ⲉⲣ︦ⲟ︦ · ⲁⲗⲗⲁ ⲉⲓⲥ ϩⲏⲏⲧⲉ ⲁ ⲓ ⲧⲛ̄ ϩⲟⲩⲧ ⲕ̄ ⲉ ⲡ ⲡⲗⲁⲥⲙⲁ ϫⲉⲕⲁⲥ ⲉⲕⲉ ⲧⲟⲩϫⲟ ⲟⲩ ⲉ ⲛⲉϥ ⲡⲁϣ · ⲁⲩⲱ ⲛ ⲅ̄ ⲡⲁⲣⲁⲕⲁⲗⲉⲓ ⲙ̄ⲙⲟ ⲓ ϩⲁⲣⲟ ⲟⲩ · ⲉⲩϣⲁⲛ ϣⲱϥⲧ̄ ⲛ̄ ⲧⲁ ⲕⲱ ⲛⲁ ⲩ ⲉⲃⲟⲗ ϫⲉ ⲁⲛ︦ⲅ︦ ⲟⲩ ⲛⲟⲩⲧⲉ ⲛ̄ ϣⲛ̄ϩⲧⲏϥ · ⲉⲓⲥ ϩⲏⲏⲧ[ⲉ] ⲱ̄ ⲙⲓⲭⲁⲏ︦ⲗ︦ ϯ ⲧⲁϩⲟ̄ ⲙ̄ⲙⲟ ⲕ ⲉⲣⲁⲧ ⲕ̄ ⲙ̄ ⲡ ⲟⲟⲩ ⲉϫⲛ̄ ⲛ̄ ⲧⲁⲅⲙⲁ ⲧⲏⲣ ⲟⲩ ⲛ̄ ⲧⲁ ⲙⲛ̄ⲧ ⲉⲣ︦ⲟ︦ · ⲁⲩⲱ ⲛ̄ⲥⲁⲃⲗ̄ⲗⲁ ⲓ ⲙⲛ̄ ⲡⲁ ⲉⲓ︦ⲱ︦ⲧ ⲙⲛ̄ ⲡⲉ ⲡⲛ︦ⲁ︦ ⲉⲧ ⲟⲩⲁⲁⲃ ⲙⲛ̄ ⲡ ⲉⲧ ⲟ ⲛ̄ ⲛⲟϭ ⲉ ⲣⲟ ⲕ ϩⲛ̄ ⲛ̄ ⲧⲁⲝⲓⲥ ⲧⲏⲣ ⲟⲩ ⲛ ⲙ̄ ⲡⲏⲩ︦ⲉ︦ · ⲱ̄ ⲡ ⲁⲣⲭⲁⲅⲅⲉⲗⲟⲥ ⲙⲓⲭⲁⲏⲗ ⲁⲙⲟⲩ ⲛ ⲅ̄ ⲁϩⲉ ⲣⲁⲧ ⲕ̄ ⲛ̄ⲥⲁ ⲟⲩⲛⲁⲙ ⲙ̄ⲙⲟ ⲓ ⲛ ⲅ̄ ϣⲱⲡⲉ ⲉ ⲕ ⲧⲏⲕ ⲉ ⲡⲁ ⲑⲣⲟⲛⲟⲥ ⲛ ⲟⲩⲟ̄ⲉⲓϣ ⲛⲓⲙ ⲉ ⲕ ⲟⲩⲉϩ ⲥⲁϩⲛⲉ ⲛ̄ ⲛ̄ ϭⲟⲙ ⲧⲏⲣ ⲟⲩ ⲛⲙ̄ ⲡⲏⲩⲏ · ⲉ ⲩ ⲥⲱⲧⲙ̄ ⲛ̄ⲥⲱ ⲕ ϩⲛ̄ ϩⲱⲃ ⲛⲓⲙ · ⲱ̄ ⲙⲓⲭⲁⲏ︦ⲗ︦ ⲛ̄ⲧⲟⲕ ⲡ ⲉⲧ ⲛⲁ ⲧⲥⲁⲃⲉ ⲛ̄ ⲧⲁⲝⲓⲥ ⲧⲏⲣ ⲟⲩ ⲉ ϣⲙ̄ϣⲉ ⲛⲁ ⲓ ϩⲛ̄ ⲟⲩ ⲥⲟⲟⲩⲧⲛ̄ Ⲙⲓⲭⲁⲏ︦ⲗ︦ ⲛ̄ⲧⲟⲕ ⲡⲉ ⲡ ϣⲟⲩϣⲟⲩ · ⲁⲩⲱ ⲡ ⲥⲟⲟⲩⲛ ⲛ̄ ⲧⲁ ⲙⲛ̄ⲧ ⲉⲣ︦ⲟ︦ · ⲥⲟⲟⲩⲧⲛ̄ ⲉⲃⲟⲗ ⲛ̄ ⲧⲉⲕⲁⲡⲏ ⲧⲁⲓ̈ ⲛ̄ⲧ ⲁ ⲕ ⲕⲁⲁ ⲥ ⲉ ⲡ ⲉⲥⲏⲧ ⲁ ⲕ ⲟⲩⲱϣⲧ̄ ⲙ̄ ⲡⲁ ⲡⲗⲁⲥⲙⲁ ⲛϩⲏⲧ ⲥ̄ ⲛ̄ⲧⲁ ϯ ⲉϫⲱ ⲥ ⲙ̄ ⲡⲉⲓ ⲛⲟϭ ⲛ̄ ⲉⲟⲟⲩ ⲛⲧ ⲁ ⲓ̈ ϥⲓ̈ⲧ ϥ̄ ⲛ̄ⲧⲟⲟⲧ ϥ̄ ⲙ̄ ⲡ ϫⲁⲥⲓ ϩⲏⲧ · ⲥⲟⲟⲩⲧⲛ̄ ⲉⲃⲟⲗ ⲛ̄ ⲧⲉⲕ ϭⲓϫ ⲛ ⲅ̄ ϫⲓ ⲛⲁ ⲕ ⲙ̄ ⲡⲉ ϩⲣⲁⲃⲇⲟⲥ ⲛ̄ ⲟⲩⲟⲉⲓⲛ · ⲛ ⲅ̄ ϣⲱⲡⲉ ⲛⲁⲣⲭⲏⲥⲧⲣⲁⲧⲏⲕⲟⲥ ⲉ ⲡ ⲙⲁ ⲙ̄ ⲡⲁⲣⲭⲏⲥⲧⲣⲁⲧⲏⲕⲟⲥ ⲙ̄ ⲡ ϣⲓⲡⲉ Ⲱ̄ ⲙⲓⲭⲁⲏ︦ⲗ︦ ⲥⲟⲟⲩⲧⲛ̄ ⲉⲃⲟⲗ ⲛ̄ ⲧⲉⲕ ϭⲓϫ ⲛ ⲅ̄ ϫⲓ ⲛⲁ ⲕ ⲙ̄ ⲡⲉ ϩⲣⲁⲃⲇⲟⲥ ⲛ ⲅ̄ ϣⲱⲡⲉ ⲛ̄ⲁⲣⲭⲏⲥⲧⲣⲁⲧⲏⲕⲟⲥ ⲉ ⲡ ⲙⲁ ⲙ̄ ⲡ ⲕⲁⲧⲏⲕⲟⲣⲟⲥ · ⲙ̄ ⲡ ϣⲓⲡⲉ · ⲱ̄ ⲙⲓ̈ⲭⲁⲏ︦ⲗ︦ Ⲥⲟⲟⲩⲧⲛ̄ ⲉⲃⲟⲗ ⲛ̄ ⲧⲉⲕ ϭⲓϫ ⲛ̄ ϩⲃⲟⲩⲣ · ⲛ ⲅ̄ ϫⲓ ⲛⲁ ⲕ ⲙ̄ ⲡⲉⲓ ⲛⲟϭ ⲛ̄ ϩⲟⲡⲗⲟⲛ · ⲛ ⲅ̄ ⲥⲃ̄ⲧⲱⲧ ⲕ̄ ⲉ ⲙⲓϣⲉ ⲙⲛ̄ ⲛ̄ ϫⲁϫⲉ ⲙ̄ ⲡⲉⲕ ⲣⲣ︦ⲟ︦ · Ⲱ︦ ⲙⲓⲭⲁⲏⲗ ϫⲓ ⲛⲁ ⲕ ⲙ̄ ⲡ ⲙⲟϫϩ ϥ̄ ⲛ̄ ⲥⲁⲡⲡⲓ̈ⲣⲟⲛ ⲛ ⲅ̄ ⲙⲟⲣ ϥ̄ · ⲉ̄ϫⲛ̄ ⲧⲉⲕ ϯⲡⲉ · ϫⲉⲕⲁⲥ ⲉⲣⲉ ⲛⲉⲧ ⲛⲁ ϯ ⲟⲩⲃⲉ ⲉ ⲡⲉⲕ ϫⲟⲉⲓⲥ ⲛⲁ ⲛⲁⲩ ⲉⲣⲟ ⲕ ⲛ̄ ⲥⲉ ϭⲱ︤ ⲧⲡ̄ ϩⲛ̄ ⲟⲩ ϭⲉⲡⲏ ⁖ⲻ Ⲁ ⲩ ⲟⲩⲱⲛ ⲛ̄ ⲧⲉⲕ ⲧⲁⲡⲣ︦ⲟ︦ ⲱ̄ ⲡⲁ ⲗⲓⲧⲟⲩⲣⲅⲟⲥ · ϫⲓ ⲛⲁ ⲕ ⲛ̄ ⲟⲩ ϭⲟⲙ · ϫⲉⲕⲁⲥ ⲉⲣⲉ ⲡⲉⲕ ϣⲁϫⲉ ⲛⲁ ⲣ̄ ⲑ ⲉ ⲙ̄ ⲡⲉ ϩⲣⲟⲟⲩ ⲛ̄ ⲟⲩ ⲙⲏⲏϣⲉ · ⲉ ϥ ϣⲁϫⲉ · Ⲁⲙⲟⲩ ⲫⲱⲣⲉⲓ ⲙ̄ ⲡⲁ ⲉⲟⲟⲩ ⲱ̄ ⲙⲓⲭⲁⲏ︦ⲗ︦ · ϫⲉⲕⲁⲥ ⲉ ⲕ ⲛⲁ ⲧ ⲥⲁⲃⲉ ⲟⲩⲟⲛ ⲛⲓⲙ ⲉ ϯ ⲉⲟⲟⲩ ⲛⲁ ⲓ · ⲉⲓⲥ ϩⲏⲏⲧⲉ ⲁ ⲓ ⲉⲓⲙⲉ ⲉ ⲡⲉⲕ ⲟⲩⲱ ϣⲉ ⲧⲏⲣ ϥ̄ ⲉϩⲟⲩⲛ ⲉ ⲡⲁ ⲡⲗⲁⲥⲙⲁ · ⲁⲙⲟⲩ ⲧⲉⲛⲟⲩ ⲛ ⲅ̄ ⲇⲓⲁⲕⲟⲛⲉⲓ ⲛⲁ ⲓ ⲉ ⲡ ⲃⲓⲟⲥ ⲧⲏⲣ ϥ̄ ⲛ̄ ⲧⲁ ϩⲓⲕⲱⲛ · ⲉⲓⲥ ⲁⲇⲁⲙ ⲧⲉⲛⲟⲩ ⲉ ⲕ ⲛⲁⲩ ⲉⲣⲟ ϥ ⲙ̄ⲙⲁⲩ ⲙⲁⲩⲁⲁ̄ ϥ · ⲉ︦ ⲙ︦ⲛ︦ ⲕⲉ ⲟⲩⲁ̄ ⲕⲁⲧⲁⲣⲟ ϥ · ⲁⲗⲗⲁ ⲉⲓⲥ ⲟⲩ ⲙⲁⲉⲓⲛ ⲁ ⲓ ⲕⲁⲁ ϥ ϩⲙ̄ ⲡⲉϥ ⲥⲡⲓ︦ⲣ︦ · ⲉ ϥ ⲛⲁ ϣⲱⲡⲉ ⲙ̄ⲙⲟ ϥ · ⲉⲡⲉⲓⲇⲏ ⲁ ⲓ ⲟⲩⲱ Ⲉ ⲓ ϫⲱ ⲙ̄ⲙⲟ ⲥ ⲱ̄ ⲙⲓⲭⲁⲏⲗ ϫⲉ ⲛⲁⲛⲟⲩ ⲡ ⲣⲱⲙⲉ ⲁⲛ ⲉ ⲧⲣⲉ ϥ ϭⲱ ⲙⲁⲩⲁⲁ ϥ · ⲁⲗⲗⲁ ⲙⲁⲣ ⲛ̄ ⲧⲁⲙⲓⲟ ⲛⲁ ϥ ⲛ̄ ⲟⲩ ⲃⲟⲏⲑⲟⲥ ⲕⲁⲧⲁⲣⲟ ϥ · ⲱ̄ ⲙⲓⲭⲁⲏⲗ ⲧ ⲃⲟⲏ̄ⲑⲟⲥ ⲛ̄ ⲁⲇⲁⲙ · ⲱ̄ ⲛ̄ ⲟⲩⲁ̄ ⲛ̄ ⲟⲩⲱⲧ ⲛⲙ̄ ⲙⲁ ϥ · ϫⲓⲛ ⲙ̄ ⲡ ⲛⲁⲩ ⲛ̄ⲧ ⲁ ⲓ̈ ⲡⲗⲁⲥⲥⲉ ⲙ̄ⲙⲟ ϥ · Ⲁⲗⲗⲁ ⲙ̄ⲡⲁⲧⲉ ⲉⲓⲛⲉ ⲙ̄ⲙⲟ ⲥ ϣⲁⲣⲟ ϥ · ⲱ̄ ⲙⲓⲭⲁⲏⲗ · Ⲉ ⲛ ⲉ ⲛⲧ ⲁ ⲓ ⲧⲁⲙⲓⲟ ⲛ̄ ⲁⲇⲁⲙ ⲉ ⲧⲣⲉ ϥ ϭⲱ ⲙⲁⲩⲁⲁ ϥ · ⲟⲩⲧⲉ ⲧⲉ ⲭⲣⲓⲁ ⲉ ⲧⲣ ⲁ ⲧⲱⲱϭⲉ ⲛ̄ ⲟⲩ ⲡⲁⲣⲁⲇⲓⲥⲟⲥ · ⲱ̄ ⲙⲓⲭⲁⲏ︦ⲗ︦ · Ⲡ ⲁⲣⲭⲁⲅⲅⲉⲗⲟⲥ ⲡⲉⲓ ⲕⲟⲥⲙⲟⲥ ⲧⲏⲣ ϥ̄ ⲉ ⲧ ⲥⲁ ⲡ ⲉⲥⲏⲧ ⲙ̄ ⲡⲁ ⲑⲣⲟⲛⲟⲥ · ϯ ⲛⲁ ⲧⲣⲉ ϥ ϭⲱⲣϭ̄ ⲉⲃⲟⲗ ϩⲙ̄ ⲡ ⲉⲓⲛⲉ ⲛ̄ ⲁⲇⲁⲙ · ⲉⲧⲉ ⲧⲁⲓ ⲧⲉ ⲧⲁ ϩⲓⲕⲱⲛ · Ⲧⲉⲛⲟⲩ ⲇⲉ ⲱ̄ ⲙⲓ ⲭⲁⲏ︦ⲗ︦ · ⲉⲓⲥ ϩⲏⲏⲧⲉ ⲁ ⲓ ⲧⲟϣ ⲕ̄ ⲛ̄ ⲟⲓⲕⲟⲛⲟⲙⲟⲥ ⲉ ⲧⲁ ⲙⲛ̄ ⲧ ⲉⲣ︦ⲟ︦ · ⲉ ⲧⲣⲉ ⲕ ϣⲱⲡⲉ ⲉ ⲕ ⲇⲓⲁ̄ⲕⲟⲛⲉⲓ · ϩⲛ̄ ⲟⲩ ⲙⲛ̄ⲧ ϣⲛ̄ ϩⲧⲏϥ · ⲉϩⲟⲩⲛ ⲉ ⲡⲁ ⲡⲗⲁⲥⲙⲁ · ⲱ̄ ⲙⲓⲭⲁⲏ︦ⲗ︦ ⲉⲣⲉ ⲡ ⲅⲉⲛⲟⲥ ⲛ̄ ⲁⲇⲁⲙ ⲛⲁ ⲥⲟⲩⲛ ⲡⲁ ⲣⲁⲛ · ⲉⲃⲟⲗ ϩⲓⲧⲟⲟ̄ⲧ ⲕ̄ · ⲱ̄ ⲙⲓⲭⲁⲏⲗ ⲛ̄ⲧⲟⲕ ⲡⲉ ⲡⲁⲣⲭⲏⲥⲧⲣⲁⲧⲏⲕⲟⲥ · ⲛ̄ ⲧ ϭⲟⲙ ⲛ ⲙ̄ ⲡⲏⲩ︦ⲉ︦ · ⲱ̄ ⲙⲓⲭⲁⲏⲗ ⲡ ⲁⲣⲭⲱⲛ · ⲛ̄ ⲛⲁ ⲙ̄ ⲡⲏⲩ︦ⲉ︦ ⲙⲛ̄ ⲛⲁ ⲡ ⲕⲁϩ · ⲱ̄ ⲙⲓⲭⲁⲏⲗ ⲛ̄ⲧⲟⲕ ⲡⲉ ⲡⲉ ⲥϯ ⲛⲟⲩϥⲉ · ⲙ̄ ⲡ ⲛⲁⲩ ⲛ̄ ⲧⲁ ⲑⲩⲥⲓⲁ ⲉⲧ ⲟⲩⲁⲁⲃ · ⲱ̄ ⲙⲓⲭⲁⲏⲗ ⲛ̄ⲧⲟⲕ ⲡ ⲉⲧ ⲛⲁ ⲡⲣⲟⲥ ⲉⲛⲉⲅⲕⲏ ⲛⲁ ⲓ ⲛ̄ ⲧⲁ ⲡⲣⲟⲥⲫⲟⲣⲁ ϩⲁ ⲡ ⲅⲉⲛⲟⲥ ⲛ̄ ⲁⲇⲁⲙ · ⲟⲩⲛ ϩⲉⲛ ⲛⲟϭ ⲛ̄ ϩⲃⲏⲩⲉ̄ ⲛⲁ ϣⲱⲡⲉ ⲉⲃⲟⲗ ϩⲛ̄ ⲛ̄ ϣⲏⲣⲉ ⲛ̄ ⲁⲇⲁⲙ · ⲛ̄ⲧⲟⲕ ⲱ̄ ⲙⲓⲭⲁⲏ︦ⲗ︦ ⲡ ⲉⲧ ⲛⲁ ⲥⲟⲡⲥⲡ̄ ⲉ̄ϫⲱ ⲟⲩ ⲛ̄ ⲧⲁ ⲕⲱ ⲛⲁ ⲩ ⲉⲃⲟⲗ · ⲛ̄ ϣⲏⲣⲉ ⲙ̄ ⲡ ⲅⲉⲛⲟⲥ ⲛ̄ ⲁⲇⲁⲙ ⲛⲁ ϫⲓ ⲟⲩⲁ̄ ⲉⲣⲟ ⲓ ⲉⲃⲟⲗ ϩⲓⲧⲛ̄ ⲡ ⲉⲧ ⲡⲗⲁⲛⲁ ⲙ̄ⲙⲟ ⲟⲩ · ⲁⲗⲗⲁ ϯ ⲛⲁ ⲕⲱ ⲛⲁ ⲩ ⲉⲃⲟⲗ ϩⲓⲧⲛ̄ ⲛⲉⲕ ⲥⲟⲡⲥ︦ⲡ︦ ⲱ̄ ⲙⲓⲭⲁⲏⲗ · Ⲛⲁⲓ ⲇⲉ ⲧⲏⲣ ⲟⲩ ⲛ̄ⲧⲉⲣⲉ ⲡ ϫⲟⲉⲓⲥ ϫⲟⲟ ⲩ ⲙ̄ ⲙⲓⲭⲁⲏⲗ · ⲁ ϥ ⲥⲟⲟⲩⲧⲛ̄ ⲉⲃⲟⲗ ⲛ̄ ⲧⲉϥ ϭⲓϫ · ⲁ ϥ ϯ ⲉϫⲱ ϥ ⲙ̄ⲡⲉ ⲥⲧⲉ ⲫⲁⲛⲟⲥ ⲁ ϥ ⲁⲁ ϥ ⲛ̄ ⲁⲣⲭⲁⲅⲅⲉⲗⲟⲥ · ⲁ ϥ ⲕⲱ ϩⲓϫⲱ ϥ ⲛ̄ ϣⲟⲙⲛ̄ⲧ ⲛ̄ ⲥⲫⲣⲁⲅⲓ̈ⲥ ⲙ̄ ⲡ ⲧⲩⲡⲟⲥ ⲛ̄ ⲧⲉ ⲧⲣⲓⲁⲥ ⲉⲧ ⲟⲩⲁⲁⲃ · ⲉⲣⲉ ⲡ ⲉⲓⲛⲉ ⲛ̄ ⲧⲉϥ ϩⲓⲕⲱⲛ · ϩⲓϫⲛ̄ ⲛⲉ ⲥⲫⲣⲁⲅⲓⲥ · ϫⲉⲕⲁⲥ ⲉⲣⲉ ⲡ ⲁⲣⲭⲁⲅⲅⲉⲗⲟⲥ ⲛⲁ ϭⲱ ⲉ ϥ ⲥⲟⲡⲥ︤ⲡ︥ ⲙ̄ ⲡ ⲛⲟⲩⲧⲉ ⲛ̄ ⲟⲩⲟ̄ⲉⲓϣ ⲛⲓⲙ ⲉϫⲛ̄ ⲧⲉϥ ϩⲓⲕⲱⲛ Ⲉⲧⲃⲉ ⲡⲁⲓ ⲣⲱ ⲛ̄ ⲧⲁ ⲉⲓ ⲉ ⲡⲉⲓ ϣⲁ̄ · ⲉⲧⲉ ⲡ ⲁⲣⲓⲥⲧⲟⲛ ⲙ̄ ⲙⲓⲭⲁⲏ︦ⲗ︦ ⲙ̄ ⲡ ⲟⲟⲩ · ⲁ̄ⲛⲟⲕ ⲡⲉ ⲁⲇⲁⲙ ⲡⲉⲕ ⲉⲓⲱⲧ · Ⲁⲃⲉⲗ ⲡ ϣⲏⲣⲉ ⲕⲟⲩⲓ ⲛ̄ ⲁⲧ ⲛⲟⲃⲉ ϯ ⲥⲟⲡⲥ︦ⲡ︦ ⲙ̄ⲙⲟ ⲕ ⲉⲕⲉ ⲧⲁⲙⲟ ⲓ ϩⲱⲱ ⲕ ⲉ ⲡⲉⲕ ⲣⲁϣⲉ ⲙ̄ ⲡ ⲟⲟⲩ ϩⲙ̄ ⲡ ϣⲁ ⲙ̄ ⲙⲓⲭⲁⲏ︦ⲗ︦ · ⲉ ⲓ ⲣⲁϣⲉ ⲡⲉϫⲁ ϥ ϫⲉ ⲡ ⲉⲧ ⲛ̄ ⲣ ϣⲁ ⲛⲁ ϥ ⲙ̄ ⲡ ⲟⲟⲩ ⲛ̄ⲧⲟϥ ⲡ ⲉⲛ̄ⲧ ⲁ ϥ ⲥⲟⲡⲥ︦ⲡ︦ ⲙ̄ ⲡ ⲛⲟⲩⲧⲉ ϩⲁ ⲡⲁ ⲉⲓⲱⲧ ⲙⲛ̄ ⲧⲁ ⲙⲁⲁⲩ ϣⲁⲛⲧ ⲟⲩ ⲕⲱ ⲛⲁ ⲩ ⲉⲃⲟⲗ ⲛ̄ ⲧⲉⲩ ⲡⲁⲣⲁⲃⲁⲥⲓⲥ ⲛ̄ⲧ ⲁ ⲩ ⲁⲁ ⲥ · ⲁⲩⲱ ⲛ̄ⲧⲟϥ ⲡ ⲉⲛⲧ ⲁ ϥ ϫⲓ ⲛ̄ ⲛⲁ ⲇⲱⲣⲟⲛ ⲉϩⲣⲁⲓ ϣⲁ ⲡ ⲛⲟⲩⲧⲉ · ϣⲁⲛⲧⲉ ϥ ϫⲓ ⲛ̄ ⲛⲁ ⲑⲩⲥⲓⲁ̄ ⲛ̄ⲧⲟⲟⲧ · ⲙ̄ⲡⲉ ϥ ϯ ϩⲧⲏ ϥ ⲉ ⲛⲁ ⲡⲁ ⲥⲟⲛ ϫⲉ ⲙ̄ⲡⲉ ϥ ⲛ̄ⲧ ⲟⲩ ϩ︦ⲛ︦ ⲟⲩ ⲥⲟⲟⲩⲧⲛ̄ ⲉⲧⲃⲉ ⲡⲁⲓ ϯ ⲣⲁϣⲉ ⲙ̄ ⲡ ⲟⲟⲩ · Ⲥⲏⲑ ϯ ⲛⲁⲩ ⲉⲣⲟ ⲕ ⲙ̄ ⲡ ⲟⲟⲩ ⲉ ⲕ ⲧⲉ ⲗⲏⲗ ϩⲙ̄ ⲡ ϣⲁ̄ ⲙ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ · ⲉ ⲓ ⲧⲉⲗⲏⲗ ⲡⲉϫⲁ ϥ ⲉⲡⲉⲓⲇⲏ ⲛ̄ⲧⲉⲣⲉ ⲕⲁⲉⲓⲛ ⲙⲟⲩⲟⲩⲧ ⲛ̄ ⲁⲃⲉⲗ ⲡⲁ ⲥⲟⲛ · ⲁ̄ ⲡ ⲛⲟⲩⲧⲉ ⲭⲁⲣⲓⲍⲉ ⲙ̄ⲙⲟ ⲓ ⲛ̄ ⲛⲁ ⲉⲓⲟⲧⲉ · ⲁⲩⲱ ⲙ̄ⲡⲉ ⲧⲁ ⲙⲁⲁⲩ ϭⲛ̄ⲉⲓ ⲣⲱⲧⲉ ⲉⲧ ⲥⲙ̄ⲕⲟ ⲙ̄ⲙⲟ ⲓ · ⲉⲃⲟⲗ ϫⲉ ⲁ ⲥ ⲱ̄ϫⲛ̄ ϩⲓⲧⲛ̄ ⲧⲗⲩⲡⲉ ⲛ̄ ⲁⲃⲉⲗ ⲡⲁ ⲥⲟⲛ · ⲁⲗⲗⲁ ⲡ ⲁⲣⲭⲁⲅⲅⲉⲗⲟⲥ ⲙⲓⲭⲁⲏ︦ⲗ︦ ⲛ̄ⲧⲟϥ ⲉⲧ ⲇⲓⲁ ⲕⲟⲛⲉⲓ ⲛⲁ ⲓ ⲉ ⲧ ⲁϩⲣⲉ · ⲙ̄ ⲡⲛⲓ︦ⲕ︦ⲟⲛ ⲉⲃⲟⲗ ϩ︦ⲛ︦ ⲙ̄ ⲡⲏⲩ︦ⲉ︦ · ⲉⲧⲃⲉ ⲡⲁⲓ ϯ ⲣⲁϣⲉ ⲙ̄ ⲡ ⲟⲟⲩ · ⲱ̄ ⲉⲛⲱⲭ ⲡ ⲇⲓⲕⲁⲓⲟⲥ ⲡ ⲉⲛⲧ ⲁ ⲡ ⲛⲟⲩⲧⲉ ⲡⲟⲟ̄ⲛⲉ ϥ ⲉⲃⲟⲗ · ⲁϩⲣⲟ ⲕ ϩⲱⲱ ⲕ ϩⲙ̄ ⲡⲉⲓ ϣⲁ̄ ⲉ ⲙ̄ ⲡⲟⲟⲩ ⲉ ⲕ ⲣⲁϣⲉ · ⲉ ⲓ ⲣⲁϣⲉ ⲡⲉϫⲁ ϥ · ⲉⲡⲉⲓⲇⲏ ⲁⲛⲟⲕ ⲉ ⲧ ⲥϩⲁⲓ · ⲛ̄ ⲛ̄ ⲛⲟⲃⲉ · ⲙⲛ̄ ⲛ̄ ⲁⲅⲁⲑⲟⲛ ⲙ̄ ⲡ ⲕⲟⲥⲙⲟⲥ ⲧⲏⲣ ϥ̄ ϩ︦ⲛ︦ ⲛⲁ ϭⲓϫ ⲙ̄ⲙⲓⲛ ⲉ ⲙ̄ⲙⲟ ⲓ · ⲙⲓⲭⲁⲏ︦ⲗ︦ Ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲡ ⲉⲧ ϫⲓ ⲙ̄ⲙⲟ ⲟⲩ ⲉϩⲟⲩⲛ ϣⲁ ⲡ ⲛⲟⲩⲧⲉ ⲉ ϥ ϯ ⲛⲁ ϥ ⲛ̄ ⲛ̄ ⲁⲅⲁⲑⲱⲛ ⲛ̄ ⲛⲟⲃⲉ Ϩⲱ ⲟⲩ ⲉ ϥ ⲥⲟⲡⲥ︦ⲡ︦ ⲙ̄ ⲡ ⲛⲟⲩⲧⲉ ⲉⲧⲃⲏⲏⲧ ⲟⲩ ϣⲁⲛⲧⲉ ϥ ϣⲛ̄ ϩⲧⲏ ϥ ⲛ ϥ̄ ⲕⲱ ⲛⲁ ⲩ ⲉⲃⲟⲗ · ⲉ ⲧⲃⲉ ⲡⲁⲓ ϯ ⲣⲁϣⲉ ⲙ̄ ⲡ ⲟⲟⲩ · ⲙⲁⲑⲟⲩⲥⲁⲗⲁ ⲡ ϩⲗ̄ⲗⲟ ⲛ̄ ⲇⲓ ⲕⲁⲓⲟⲥ · ⲡ ⲉⲛⲧ ⲁ ϥ ⲁⲓⲁⲓ ⲕⲁⲗⲱⲥ ϩ︦ⲛ︦ ⲛⲉϥ ϩⲟⲟⲩ · ⲁⲣⲁ ⲟⲩⲱ̄ ϩⲱⲱ ϥ ⲡⲉ ⲡⲉⲕ ⲣⲁϣⲉ ⲙ̄ ⲡ ⲟⲟⲩ ϫⲉ ϯ ⲛⲁⲩ ⲉⲣⲟ ⲕ ⲁ ⲕ ⲟⲩⲃⲁϣ ⲧⲱⲛⲟⲩ ϩⲛ̄ ⲧ ⲙⲏⲏⲧⲉ ⲙ̄ ⲡⲉⲓ ⲁⲣⲓⲥⲧⲟⲛ ⲙ̄ ⲡ ⲟⲟⲩ · ⲡⲉϫⲁ ϥ ϫⲉ ⲉⲧⲃⲉ ⲟⲩ ⲛ̄ ϯ ⲛⲁ ⲣⲁϣⲉ̄ ⲁⲛ ⲁⲛⲟⲕ ⲡⲉ ⲡ ⲙⲉϩϣⲙⲟⲩⲛ ϫⲓⲛ ⲁⲇⲁⲙ · ⲁ̄ ⲡ ⲁⲣⲭⲁⲅ ⲅⲉⲗⲟⲥ ⲙⲓⲭⲁⲏⲗ ϫⲓ ⲙ̄ⲡⲁ ⲧⲱⲃϩ̄ ⲉϩⲣⲁⲓ ϣⲁ ⲡ ⲛⲟⲩⲧⲉ · ⲁ ϥ ⲭⲁⲣⲓⲍⲉ ⲛⲁ ⲓ ⲛ̄ ⲟⲩ ⲛⲟϭ ⲉ̄ ⲛ ⲁϩⲉ · ϩⲱⲥ ⲇⲉ ⲛⲧⲉ ⲡⲁ ⲱⲛϩ̄ ⲙⲛ̄ ⲛⲁ ⲣⲙ̄ⲛⲟⲟⲩⲉ︥ ⲟⲩⲱ ⲧ ⲃⲉ · ⲉ ⲛⲁ ⲡⲁ ⲉⲓⲱⲧ ⲁ̄ⲇⲁⲙ · ⲯⲓⲥ ⲛ̄ ϣⲉ̄ ⲙⲁⲁⲃ ⲯⲓⲧⲉ ⲛ̄ ⲣⲟⲙⲡⲉ · ⲉⲧⲃⲉ ⲡⲁⲓ ϯ ⲣⲁϣⲉ ⲙ̄ ⲡ ⲟⲟⲩ ⁖ⲻ ⲱ̄ ⲛⲱϩⲉ ⲡ ⲇⲓ ⲕⲁⲓⲟⲥ ⲁⲣⲁ ⲕ ⲣⲁϣⲉ ⲙ̄ ⲡ ⲟⲟⲩ ϩⲙ̄ ⲡ ϣⲁ ⲙ̄ ⲡ ⲁⲣⲭⲁⲅⲅⲉ ⲗⲟⲥ ⲙⲓⲭⲁⲏ︦ⲗ︦ · ⲛ̄ ⲛⲁϣ ⲛ̄ ⲛ ϩⲉⲛ̄ϯ ⲛⲁ ⲣⲁϣⲉ ⲁⲛ · ⲉⲡⲉⲓ ⲇⲏ ⲛ̄ⲧ ⲁ ⲡ ⲛⲟⲩⲧⲉ ϭⲱⲛⲧ̄ ⲉ ϥⲉⲧ ⲡ ⲕⲟⲥⲙⲟⲥ ⲉⲃⲟⲗ ⲁ ϥ ⲧⲁⲁⲧ ⲉϩⲟⲩⲛ ⲉ ⲩ ⲕⲓⲃⲱⲧⲟⲥ ⲙⲛ̄ ⲧⲁ ⲥϩⲓⲙⲉ ⲙⲛ̄ ⲛⲁ ϣⲏⲣⲉ ⲙⲛ̄ ⲛⲉⲧ ⲕⲓⲙ ⲧⲏⲣ ⲟⲩ ϩⲓϫⲙ̄ ⲡ ⲕⲁϩ · ⲁ ϥ ϣⲧⲁ̄ⲙ ⲉⲣⲱ ⲛ ⲙ̄ ⲡ ⲣⲟ̄ ⲛ̄ ⲧ ⲕⲓⲃⲱⲇⲟⲥ ⲁ ⲛ ⲕⲁⲧⲁϩⲣⲁⲕⲧⲏⲥ ⲛ̄ ⲧ ⲡⲉ ⲙⲛ̄ ⲡ ⲕⲁϩ ⲟⲩⲱⲛ ⲁ ⲩ ⲕⲱⲧⲉ ⲉⲣⲟ ⲛ · ⲛ̄ ϩⲙ︦ⲉ︦ ⲛ̄ ϩⲟⲟⲩ ⲙⲛ̄ ϩⲙ︦ⲉ︦ ⲛ̄ ⲟⲩϣⲏ ⲙ̄ⲡⲉ ⲛ ⲛⲁⲩ ⲉ ⲣⲏ · ⲟⲩⲇⲉ ⲟⲟϩ ⲟⲩⲇⲉ ⲥⲓⲟⲩ · ⲁⲗⲗⲁ ⲙⲓⲭⲁⲏⲗ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲁ ϥ ⲣ̄ ϩⲙ̄ⲙⲉ ⲙ̄ ⲙⲟ ⲛ ⲙⲛ̄ ⲧ ⲕⲓⲃⲱⲇⲟⲥ · ⲁ ϥ ϭⲱ ⲉ ϥ ⲥⲟⲡⲥⲡ̄ ⲙ̄ ⲡ ⲛⲟⲩⲧⲉ ϣⲁⲛⲧⲉ ⲡ ⲙⲟⲟⲩ ⲥⲃⲟⲕ · ⲛ ϥ̄ ϭⲱⲗⲡ̄ ⲉⲃⲟⲗ ⲛ̄ϭⲓ ⲡ ⲉⲧ ϣⲟⲩⲱⲟⲩ ⲛ̄ ⲧⲁ ⲟⲩϫⲁⲓ ⲙⲛ̄ ⲛ ⲉⲧ ⲛⲙ̄ⲙⲁ ⲓ · ⲉⲧⲃⲉ ⲡⲁⲓ ϯ ⲣⲁϣⲉ ⲙ̄ ⲡ ⲟⲟⲩ · Ⲁⲃⲣⲁϩⲁⲙ ⲡ ⲡⲁⲧⲣⲓⲁⲣⲭⲏⲥ ⲁⲣⲁ ⲕ̄ ⲣⲁϣⲉ ϩⲱⲱ ⲕ ⲙ̄ ⲡ ⲟⲟⲩ ϩⲙ̄ ⲡ ϣⲁ̄ ⲙ̄ ⲡ ⲁⲣⲭⲁⲅⲅⲉⲗⲟⲥ · ⲉⲧ ⲟⲩⲁⲁⲃ ⲙⲓⲭⲁⲏ︦ⲗ︦ ⲥⲉ ⲡⲉϫⲁ ϥ ϯ ⲣⲁϣⲉ ⲙ̄ ⲡ ⲟⲟⲩ · ⲉⲡⲉⲓⲇⲏ ⲁⲛⲟⲕ ⲡⲉ ⲡ ϣⲟⲣⲡ̄ ⲛ̄ ⲣⲱⲙⲉ ⲛ̄ⲧ ⲁ ⲙⲓⲭⲁⲏⲗ ϭⲟⲓⲗⲉ ⲉⲣⲟ ϥ · ⲙⲛ̄ ⲡⲁ ϫⲟⲉⲓⲥ ⲙⲛ̄ ⲡⲉϥ ⲕⲉ ϣⲃⲏⲣ ⲁⲣ ⲁⲅⲅⲉⲗⲟⲥ ⲅⲁⲃⲣⲓⲏⲗ · Ⲁⲩⲱ ⲁⲙⲓⲭⲁⲏⲗ ⲥⲟⲡⲥⲡ̄ ⲙ̄ ⲡ ⲛⲟⲩⲧⲉ ⲉϫⲱ ⲓ ⲁ ϥ ϯ ⲛⲁ ⲓ ⲛ̄ ⲓⲥⲁ︦ⲁ︦ⲕ ⲡⲁ ϣⲏⲣⲉ · ⲁⲩⲱ ⲉϣⲱⲡⲉ ⲣⲱ · ϯ ⲙ̄ⲡϣⲁ · ⲁ ⲓ ⲟⲩⲱⲙ ⲛⲙ̄ⲙⲁ ϥ ⲛ̄ϩⲟⲩⲛ ϩⲁ ⲡ ϣⲏⲛ ⲙ̄ⲙⲁⲃⲣ̄ⲏ ⲉⲧⲃⲉ ⲡⲁⲓ ϯ ⲣⲁϣⲉ ⲙ̄ ⲡ ⲟⲟⲩ ⲱ̄ ⲡ ⲇⲓⲕⲁⲓⲟⲥ ⲓⲉⲥⲁⲁⲕ ⲡ ⲉⲣⲏⲧ ⲉⲧ ⲟⲩⲁⲁⲃ · ⲁⲩⲱ ⲧⲉ ⲑⲩⲥⲓ︦ⲁ︦ ⲉⲧ ⲟⲩⲁⲁⲃ ⲉⲧ ϣⲏⲡ · ⲙ̄ ⲡ ⲛⲟⲩⲧⲉ ⲉⲧ ⲟⲛ︦ϩ︦ · ⲁϩⲣⲟ ⲕ ϩⲱⲱ ⲕ ⲉ ⲕ ⲥⲧⲟ ⲗⲓⲍⲉ ⲛ̄ ⲧⲉⲓ ϩⲉ ⲧⲏⲣ︦ ⲥ︦ ϩⲙ̄ ⲡ ϣⲁ ⲙ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ ⲉ ⲓ ⲥⲧⲟⲗⲓⲍⲉ ⲡⲉϫⲁ ϥ ϫⲉ ⲁⲛⲅ̄ ⲟⲩ ϣⲏⲣⲉ ⲛ̄ ⲟⲩⲱⲧ ⲛ̄ⲧⲉ ⲡⲁ ⲉⲓⲱⲧ ⲙⲛ̄ ⲧⲁ ⲙⲁⲁⲩ : ⲉ ⲙⲛ̄ⲧⲁ ⲩ ϣⲏⲣⲉ ⲙ̄ⲙⲁⲩ ⲛ̄ⲥⲁⲃⲗ̄ⲗⲁ︦ ⲓ︦ ⲟⲩⲇⲉ ⲛ̄ ⲥⲉ ⲛⲁ ϫⲡⲟ ⲁⲛ ⲙⲛ︦ⲛ︦ⲥⲱ ⲓ · ⲁ ⲡⲁ ⲉⲓⲱⲧ ⲙⲟⲣⲧ̄ ⲉ ⲛⲁ ϭⲓϫ ⲙⲛ̄ ⲛⲁ ⲟⲩⲣⲏⲏⲧⲉ · ⲁ ϥ ⲧⲁ ⲗⲟ ⲓ ⲉϫⲛ̄ ϩⲉⲛ ⲱ̄ⲛⲉ ϩⲛ̄ ⲟⲩ ⲧⲟⲟⲩ ⲛ̄ ϫⲁⲓ︦ⲉ︦ · ⲁ ⲓ ⲛⲁⲩ ϩⲛ̄ ⲛⲁ ⲃⲁⲗ · ⲉ ⲧ ϭⲟⲣⲧⲉ ϩⲛ̄ ⲧ ϭⲓϫ ⲙ̄ ⲡⲁ ⲉⲓⲱⲧ ϫⲉ ϥ ⲛⲁ ⲕⲱⲛ︦ⲥ︦ ⲙ̄ⲙⲟ ⲓ · ⲁ ϥ ϯ ⲉ ⲛⲟⲩ ⲉⲥⲟⲟⲩ ⲉ ⲡⲁ ⲙⲁ ⲛ̄ϭⲓ̈ ⲡ ⲁⲣⲭ ⲁⲅⲅⲉⲗⲟⲥ ⲙⲓⲭⲁⲏ︦ⲗ︦ · ⲁ ϥ ⲁ̄ⲙⲁϩⲧⲉ ⲛ̄ ⲧ ϭⲟⲣⲧⲉ ⲉⲧ ϩⲛ̄ ⲧ ϭⲓϫ ⲙ̄ ⲡⲁ ⲉⲓⲱⲧ ϫⲉ ϥ ⲛⲁ ⲕⲱⲛ︦ⲥ︦ ⲙ̄ⲙⲟ ⲓ · Ⲁ ⲧⲁ ⲑⲩ ⲥⲓⲁ ϣⲱⲡⲉ ⲉ ⲥ ϫⲏⲕ ⲉⲃⲟⲗ ⲉⲧⲃⲉ ⲡⲁⲓ ϯ ⲣⲁϣⲉ ⲙ̄ ⲡ ⲟⲟⲩ · Ⲡ ⲡⲁⲧⲣⲓⲁⲣⲭⲏⲥ ⲓⲁⲕⲱⲃ ⲡ ⲉⲛⲧ ⲁ ϥ ϭⲙ̄ϭⲟⲙ ⲙⲛ̄ ⲡ ⲛⲟⲩⲧⲉ · ⲁⲩⲱ ⲛ̄ ⲇⲩⲛⲁⲧⲟⲥ ϩ︦ⲛ︦ ⲛ̄ ⲣⲱⲙⲉ ⲁⲣⲁ ϩⲱⲱ ⲕ ⲕ ⲣⲁϣⲉ ⲙ̄ ⲡ ⲟⲟⲩ · ⲥⲉ ⲡⲉϫⲁ ϥ ϯ ⲣⲁϣⲉ ⲙ̄ ⲡ ⲟⲟⲩ · ⲉⲡⲉⲓⲇⲏ ⲛ̄ⲧⲉⲣⲉ ⲓⲉⲥⲁⲩ ⲡⲁ ⲥⲟⲛ ⲇⲓⲱ̄ⲕⲉ ⲓ ⲛ̄ⲥⲱ ⲓ ⲉ̄ ⲙⲟⲟⲩⲧ ⲁ ⲓ ⲃⲱⲕ ⲉϩⲣⲁⲓ ⲉ ⲧ ⲙⲉⲥⲟⲡⲟⲧⲁⲙⲓⲁ ⲛ̄ ⲧ ⲥⲩⲣⲓ︦ⲁ︦ · ⲉⲣⲁⲧ ϥ̄ ⲛ̄ ⲗⲁⲃⲁⲛ · ⲙⲓⲭⲁⲏ︦ⲗ︦ ⲡ ⲉⲛⲧ ⲁ ϥ ⲉⲓ ϣⲁⲣⲟ ⲓ ⲁ ϥ ⲡⲱⲣ︦ϫ︦ ⲛⲁ ⲓ ⲉⲃⲟⲗ ⲙ̄ ⲡⲁ ⲃⲉⲕⲉ · ϩ︦ⲛ︦ ⲛ̄ ⲧⲃ̄ⲛⲟⲟⲩⲉ ⲁ ϥ ⲥⲙⲟⲩ ⲉⲣⲟ ⲓ · ⲙⲛ̄ ⲛⲁ ϣⲏⲣⲉ ⲙⲛ̄ ⲛⲁ ϩⲓⲟⲟⲙⲉ ⲉⲧⲃⲉ ⲡⲁⲓ ⲛ̄ ⲧ ⲁ ⲡⲓ̈ⲏ︦ⲗ︦ · ϫⲓ ⲣⲁⲛ ⲉⲃⲟⲗ ⲛ̄ϩⲏⲧ · ⲉⲧⲃⲉ ⲡⲁⲓ ϯ ⲣⲁϣⲉ ⲙ̄ ⲡ ⲟⲟⲩ · ⲱ̄ ⲓⲱⲥⲏⲫ ⲡ ⲇⲓ ⲕⲁⲓⲟⲥ ⲛ̄ ⲥⲁⲃⲉ ⲡ ⲉⲛⲧ ⲁ ⲩ ⲕⲱϩ ⲉⲣⲟ ϥ ⲉ̄ⲧⲃⲉ ⲟⲩ ϩⲱⲱⲕ · ⲙ̄ ⲡ ⲟⲟⲩ ⲉ ⲕ ⲣⲁϣⲉ · ⲡⲉϫⲁ ϥ ⲛ̄ϭⲓ ⲓⲱⲥⲏⲫ ϫⲉ ⲁ̄ⲗⲏⲑⲱⲥ ϯ ⲙ̄ⲡϣⲁ̄ ⲛ̄ ⲣⲁϣⲉ ⲙ̄ ⲡ ⲟⲟⲩ · ϫⲉ ⲛⲧⲉⲣⲉ ⲛⲁ ⲥⲛⲏⲩ ⲕⲱϩ ⲉⲣⲟ ⲓ ⲁ ⲩ ⲧⲁⲁ ⲧ ⲉⲃⲟⲗ ⲉ ⲩ ⲕⲁϩ ⲛ̄ ϣⲙ̄ⲙⲟ · ⲁ ⲓ ϣⲱⲡⲉ ⲛ̄ ⲉ ⲃⲓⲏⲛ ⲛ̄ ⲧⲁⲗⲁⲓⲡⲱⲣⲟⲥ ⲛ̄ ⲁⲧ ⲣⲱⲙⲉ · ϩ︦ⲛ︦ ⲟⲩ ⲛⲟϭ ⲛ̄ ⲑⲗⲓⲯⲓ︦ⲥ︦ · ⲁ ⲡ ⲁⲣⲭⲁⲅⲅⲉⲗⲟⲥ ⲉⲓ ϣⲁⲣⲟ ⲓ ⲁ ϥ ⲛⲁϩⲙⲉ ⲧ ⲁ ϥ ⲁⲁⲧ ⲛ̄ ⲣ︦ⲣ︦ⲟ︦ · ⲉⲧⲃⲉ ⲡⲁⲓ̈ ϯ ⲣⲁϣⲉ ⲙ̄ ⲡ ⲟⲟⲩ : Ⲙⲱⲩⲥⲏⲥ ⲙⲛ̄ ⲁⲁⲣⲱⲛ ⲙⲛ̄ⲓ︦ⲏ︦ⲩ︦ ⲛ̄ ⲛⲁⲩⲏ̄ · ⲁϩⲣⲱ ⲧⲛ̄ ϩⲱⲧ ⲧⲏⲩⲧⲛ̄ ϩⲙ̄ ⲡⲉⲓ ⲛⲟϭ ⲛ̄ ϣⲁ̄ ⲙ̄ ⲡ ⲟⲟⲩ ϩⲙ̄ ⲡ ϣⲁ ⲙ̄ ⲡ ⲁⲣⲭⲁⲅⲅⲉⲗⲟⲥ ⲙⲓⲭⲁⲏ︦ⲗ︦ · ⲡⲉϫⲁ ⲩ ⲛ̄ϭⲓ ⲛ ⲉⲧ ⲟⲩⲁⲁⲃ ϫⲉ ⲡⲱⲛ ⲣⲱ ⲡⲉ ⲡ ⲣⲁϣⲉ · ϫⲉ ⲙⲓⲭⲁⲏ︦ⲗ︦ ⲡ ⲉⲛⲧ ⲁ ϥ ⲙⲟⲟϣⲉ ⲛⲙ̄ⲙⲁ ⲛ ⲙⲛ̄ ⲡⲉϥ ⲗⲁⲟⲥ · ⲁⲩⲱ ⲁ ϥ ϭⲱⲧⲡ̄ ⲛ̄ ⲛⲉⲛ ϫⲁϫⲉ ⲁ ϥ ϫⲓ ⲙⲟⲉⲓⲧ · ϩⲏⲧ ⲛ̄ ⲉϩⲟⲩⲛ ⲉ ⲡ ⲕⲁϩ ⲙ̄ ⲡ ⲉⲣⲏⲧ · ⲉⲧⲃⲉ ⲡⲁⲓ ⲣⲱ ⲧⲛ̄ ⲣⲁϣⲉ ⲙ̄ ⲡ ⲟⲟⲩ · ⲅⲉⲇⲉⲱⲛ ϯ ⲛⲁⲩ ⲉⲣⲟ ⲕ ϩⲱⲱ ⲕ ⲙ̄ ⲡ ⲟⲟⲩ ⲉ ⲕ ⲣⲁϣⲉ ϩⲙ̄ ⲡ ⲁⲣⲓⲥⲧⲟⲛ ⲙ̄ ⲙⲓ̈ⲭⲁⲏ︦ⲗ︦ · ϯ ⲣⲁϣⲉ ⲧⲱⲛⲟⲩ ⲡⲉϫⲁ ϥ ⲉⲡⲉⲓ ⲇⲏ ⲙⲓⲭⲁⲏ︦ⲗ︦ ⲡ ⲉⲛⲧ ⲁ ϥ ⲉⲓ ϣⲁⲣⲟ ⲓ · ⲁ ϥ ⲙⲁϩⲧ̄ ϩⲛ̄ ⲧⲉϥ ϭⲟⲙ ⲁ ⲓ ⲃⲱⲕ ⲁ ⲓ ⲡⲁⲧⲁⲥⲥⲉ ⲙ̄ⲙⲁϯϩⲁⲙ · ⲁ ϥ ⲟⲩϫⲁⲓ ⲛ̄ϭⲓ̈ ⲡ ⲗⲁⲟⲥ ⲉⲧⲃⲉ ⲡⲁⲓ ϯ ⲣⲁϣⲉ ⲙ̄ ⲡ ⲟⲟⲩ Ⲱ̄ ⲙⲁⲛⲱⲉ · ⲙⲛ̄ ⲁⲛⲛⲁ ⲧⲉϥ ⲥϩⲓⲙⲉ · ⲟⲩⲏⲏⲣ ⲡⲉ ⲡⲉⲧⲛ̄ ⲣⲁϣⲉ ⲙ̄ ⲡ ⲟⲟⲩ ⲡⲉϫⲁ ⲩ ⲛ̄ϭⲓ ⲛⲉ ⲕⲣⲓⲧⲏⲥ ϫⲉ ⲁⲗⲏⲑⲱⲥ ⲧⲛ̄ ⲣⲁϣⲉ ⲙ̄ ⲡ ⲟⲟⲩ · ⲉⲡⲉⲓⲇⲏ · ⲁⲛⲟⲛ ϩⲉⲛ ⲁϭⲣⲏⲛ ϫⲓⲛ̄ ⲧⲉⲛ ⲙⲛ︤ⲧ︥ ⲕⲟⲩⲓ ⲙ̄ ⲡⲉ ϣⲏⲣⲉ · ϣⲱⲡⲉ ⲛⲁ ⲛ · ⲁ ⲛ ϭⲱ ⲉ ⲛ ϣⲗⲏⲗ ⲉⲛⲧ ⲁⲗⲟ ⲑⲩⲥⲓⲁ ⲉϩⲣⲁⲓ ⲙ̄ ⲡ ⲛⲟⲩⲧⲉ ⲉ ⲩ ⲣ̄ ⲡ ⲙⲉⲉⲩⲉ ⲛⲁ ⲛ ⲁ ⲡ ⲛⲟⲩⲧⲉ ϯ ⲛⲁ ⲛ ⲛ̄ ⲥⲁⲙⲯⲱⲛ ⲡ ⲇⲩⲛⲁⲧⲟⲥ ⲁⲩⲱ ⲡ ⲉⲛ ⲕⲉ ϣⲏⲣⲉ ϩⲱⲱ ϥ ⲣⲁϣⲉ ⲛⲙ̄ⲙⲁ ⲛ ⲙ̄ ⲡ ⲟⲟⲩ ⲇⲁ︤ⲩ︦ⲇ︥ ⲡ ⲉⲓ︤ⲱ︥ⲧ ⲙ̄ ⲡⲉ ⲭ︦ⲥ︦ ⲕⲁⲧⲁ ⲥⲁⲣⲝ̄ ⲁⲩⲱ ⲡ ⲣⲣ︦ⲟ︦ ⲛ̄ ⲣⲙ̄ ⲣⲁϣ ϯ ⲛⲁⲩ ⲉⲣⲟ ⲕ ⲙ̄ ⲡ ⲟⲟⲩ ⲉ ⲕ ϭⲛ̄ϭⲛ̄ ⲛ̄ ⲧⲉⲕ ϭⲓⲑⲁⲣⲁ ⲙ̄ ⲙⲏⲧ ⲛ̄ ⲕⲁⲡ ϩⲙ̄ ⲡⲁⲣⲓⲥⲧⲱⲛ ⲙ̄ ⲙⲓⲭⲁⲏ︦ⲗ︦ · ⲡⲉϫⲁ ϥ ⲛ̄ϭⲓⲇⲁ︦ⲩ︦ⲇ︦ ϫⲉ ⲥⲉ ϯ ⲣⲁϣⲉ ⲙ̄ ⲡ ⲟⲟⲩ · ⲁⲩⲱ ϯ ⲥⲧⲟⲗⲓⲍⲉ · ⲉⲡⲉⲓⲇⲏ ⲉⲣⲉ ⲛⲉ ϩⲣⲏⲧⲱⲛ ⲛ̄ ⲛ̄ ϣⲁ̄ ⲧⲏⲣ ⲟⲩ ⲙ̄ ⲡ ϫⲟⲉⲓⲥ · ⲙⲛ̄ ⲛⲉϥ ⲗⲓⲧⲟⲩⲣ ⲅⲟⲥ ⲥⲏϩ ϩⲛ̄ ⲛⲉ ⲡⲗⲁⲝ ⲙ̄ ⲡⲁ ϩⲏⲧ · Ⲁⲩⲱ ⲡ ⲉⲧⲧⲟⲙⲉ ϩⲱⲱ ϥ ⲉ ⲡⲉⲓ ϣⲁ ⲙ̄ ⲡ ⲟⲟⲩ ⲡⲉ ⲡⲁⲓ · ϫⲉ ϣⲁⲣⲉ ⲡ ⲁⲅⲅⲉⲗⲟⲥ ⲙ̄ ⲡ ϫⲟⲉⲓⲥ ⲕⲱⲧⲉ ⲉ ⲛ ⲉⲧ ⲣ̄ ϩⲟⲧⲉ ϩⲏⲧ ϥ̄ · ⲁⲩⲱ ϣⲁ ϥ ⲛⲁϩ ⲙ ⲟⲩ ⲉⲧⲃⲉ ⲡⲁⲓ ϯ ⲣⲁϣⲉ ⲙ̄ ⲡ ⲟⲟⲩ · Ⲡ ⲥⲟⲫⲟⲥ ⲥⲱⲗⲟⲙⲱⲛ ⲁⲣⲁ ϩⲱⲱ ⲕ ⲕ̄ ⲣⲁϣⲉ ⲙ̄ ⲡ ⲟⲟⲩ ⲥⲉ ⲡⲉϫⲁ ϥ ϯ ⲣⲁϣⲉ · ⲉⲡⲉⲓⲇⲏ ⲙⲓⲭⲁⲏⲗ ⲡ ⲉⲛⲧ ⲁ ϥ ⲁϩⲉ ⲉⲣⲁⲧ ϥ̄ ⲛⲙ̄ⲙⲁ ⲓ ϫⲓⲛ ⲧⲁ ⲙⲛ︦ⲧ︦ ⲕⲟⲩⲓ ⲁ ϥ ⲧⲣⲉ ⲟⲩ ⲉⲓⲣⲏⲛⲏ ϣⲱⲡⲉ ϩ︦ⲛ︦ ⲛⲁ ϩⲟⲟⲩ · ⲁⲩⲱ ⲁ ϥ ϥⲓ ⲙ̄ⲡⲁ ⲧⲱⲃϩ̄ ⲉϩⲣⲁⲓ · ϣⲁ ⲡ ⲛⲟⲩⲧⲉ ⲁ ⲓ ⲕⲱⲧ ⲙ̄ ⲡⲉϥ ⲏⲓ ⲉⲧⲃⲉ ⲡⲁⲓ ϯ ⲣⲁϣⲉ ⲙ̄ ⲡ ⲟⲟⲩ · Ⲉⲍⲉⲕⲓⲁⲥ ⲡ ⲣ︦ⲣ︦ⲟ︦ ⲛ̄ ⲇⲓⲕⲁⲓⲟⲥ · ⲁⲣⲁ ⲛ ⲅ̄ ⲣⲁϣⲉ ⲁⲛ ⲙ̄ ⲡ ⲟⲟⲩ · ϩⲙ̄ ⲡ ϣⲁ ⲙ̄ ⲡ ⲁⲣⲭⲁⲅⲅⲉⲗⲟⲥ ⲙⲓ̈ⲭⲁⲏ︦ⲗ︦ · ⲥⲉ ⲡⲉϫⲁ ϥ ϯ ⲣⲁϣⲉ ⲙ̄ ⲡ ⲟⲟⲩ · ⲉⲡⲉⲓⲇⲏ ⲙ̄ ⲡ ⲛⲁⲩ ⲛ̄ⲧ ⲁ ⲛ ⲁⲥⲥⲩⲣⲓⲟⲥ ⲕⲱⲧⲉ ⲉ ⲣⲟ ⲓ ⲁⲛⲟⲕ ⲙⲛ̄ ⲡⲁ ⲗⲁⲟⲥ ⲙⲓⲭⲁⲏⲗ ⲡ ⲁⲣⲭⲁⲅⲅⲉⲗⲟⲥ ⲡ ⲉⲛⲧ ⲁ ϥ ⲃⲱⲕ ⲁ ϥ ⲡⲁⲧⲁⲥⲥⲉ ⲙ̄ⲙⲟ ⲟⲩ ⲛ̄ ⲧⲉ ⲩϣⲏ · ⲉ ⲩ ⲉⲓⲣⲉ ⲙ̄ ⲙⲛ︦ⲧ︦ ϣⲙⲏⲛ ⲛ̄ ⲧⲃⲁ̄ ⲟⲩ ϭⲁⲥ ⲛ̄ ⲣⲱⲙⲉ ⲁ ⲓ ⲟⲩϫⲁⲓ ϩⲱ ⲙⲛ̄ ⲡⲁ ⲗⲁⲟⲥ ⲉⲧⲃⲉ ⲡⲁⲓ ϯ ⲣⲁϣⲉ ⲙ̄ ⲡ ⲟⲟⲩ ⲱ̄ ⲏ̄ⲥⲁⲓⲁⲥ ⲡ ⲛⲟϭ ⲙ̄ ⲡⲣⲟⲫⲏⲧⲏⲥ · ⲁⲣⲁ ⲟⲩ ϩⲱⲱⲕ ⲡⲉ ⲡⲉⲕ ⲣⲁϣⲉ ⲙ̄ ⲡ ⲟⲟⲩ · ϩⲙ̄ ⲡ ϣⲁ̄ⲙⲓⲭⲁⲏ︤ⲗ︥ ⲡⲁⲓ ⲡⲉ ⲡⲁⲣⲁ ϣⲉ ⲡⲉϫⲁ ϥ ϫⲉ ⲛⲉ ⲓ ⲛⲟϭⲛⲉϭ ⲧⲏⲣ ⲟⲩ ⲛ̄ⲧ ⲁ ⲩ ⲧⲁⲁ ⲩ ⲛⲁ ⲓ ⲙⲛ̄ ⲛⲉⲓ ⲥⲱϣ · ϩⲓⲧⲛ̄ ⲙⲁⲛⲁⲥⲥⲉ ⲡ ⲣ︦ⲣ︦ⲟ︦ ⲙⲛ̄ ⲛ ⲉⲧ ⲛⲙ̄ⲙⲁ ϥ · ⲙⲓⲭⲁⲏ︦ⲗ︦ ⲡ ⲁⲣⲭ ⲁⲅⲅⲉⲗⲟⲥ ⲡ ⲉⲛⲧ ⲁ ϥ ⲁ̄ϩⲉ ⲣⲁⲧ ϥ̄ ⲛⲙ̄ⲙⲁ ⲓ · ⲁ ϥ ϯ ϭⲟⲙ ⲛⲁ ⲓ ϣⲁⲛⲧ ⲟⲩⲁ︦ⲥ︦ⲧ︦ ⲉ ⲧⲁ ⲙⲏⲏⲧⲉ · ⲛ̄ ⲟⲩ ⲗⲁⲛⲑⲏⲛ ⲛ̄ ϣⲉ̄ ⲉⲧⲃⲉ ⲡⲁⲓ ϯ ⲣⲁϣⲉ ⲙ̄ ⲡ ⲟⲟⲩ ·
1	0	sText1	Ⲡⲁ ⲉⲓⲱⲧ · ⲉⲧ ⲟⲩⲁⲁⲃ ⲓ︦ⲉ︦ⲣⲏⲙⲓⲁⲥ · ϯ ⲛⲁⲩ ⲉⲣⲟ ⲕ ⲙ̄ ⲡ ⲟⲟⲩ ⲙⲛ̄ ⲡⲉⲕ ⲛⲟϭ ⲛ̄ ϩⲏⲃ︤ⲥ︥ ⲛ̄ ⲟⲩⲟ̄ⲉⲓⲛ ⲉ ⲕ ⲣⲁϣⲉ ϩ︤ⲙ︥ ⲡ ϣⲁ̄ ⲙ̄ ⲡ ⲁⲣⲭⲁⲅⲅⲉⲗⲟⲥ ⲙⲓⲭⲁⲏ︦ⲗ︦ · ⲧⲓ ⲣⲁϣⲉ ⲧⲱⲛⲟⲩ ⲡⲉϫⲁ ϥ ⲉⲡⲉⲓⲇⲏ ⲁ ⲓ ⲣ̄ ⲥϣ̄ϥⲉ ⲛ̄ ⲣⲟⲙⲡⲉ ⲉ ⲓ ϣⲟⲟⲡ ϩⲛ̄ ⲧ ⲁⲓⲭⲙⲁⲗⲱⲥⲓⲁ · ⲙⲛ̄ ⲡⲁ ⲗⲁⲟⲥ ⲁ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏ︦ⲗ︦ · ⲥⲟⲡⲥⲡ̄ ⲙ̄ ⲡ ⲉⲧ ⲟⲛϩ̄ ϣⲁ ⲛⲓ︦ ⲉ︦ⲛⲉϩ ⲁ ϥ ϯ ⲛ ⲟⲩ ⲛⲁ ⲉ ⲡ ϩⲏⲧ ⲛ̄ ⲛⲉ ⲣⲣⲱⲟⲩ ⲛ̄ ⲃⲁⲃⲩⲗⲱⲛⲓⲟⲥ · ⲁ ⲩ ⲕⲁⲁ ⲛ ⲉⲃⲟⲗ ⲁ ⲛ ⲕⲧⲟ ⲛ ⲉ ⲑ ⲓⲉⲗⲏ︦ⲙ︦ · ⲉⲧⲃⲉ ⲡⲁⲓ ϯ ⲣⲁϣⲉ ⲙ̄ ⲡ ⲟⲟⲩ · ⲉⲍⲉⲕⲓⲏⲗ ⲡⲉ ⲡⲣⲟⲫⲏⲧⲏⲥ · ⲁⲙⲟⲩ ⲛ ⲅ̄ ⲧⲁⲙⲟ ⲛ ϫⲉ ⲉⲧⲃⲉ ⲟⲩ ⲉ ⲕ ϫⲓϥⲟϭⲥ̄ ⲙ̄ ⲡ ⲟⲟⲩ ϩⲁ ⲡ ⲣⲁϣⲉ · ϩⲙ̄ ⲡ ϣⲁ ⲙ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ · ϩ︦ⲛ︦ ⲟⲩ ⲡⲁⲣⲣⲏⲥⲓⲁ ⲉ ⲓ ⲥⲕⲓⲣⲧⲁ ⲡⲉϫⲁ ϥ · ⲁⲩⲱ ⲉ ⲓ ⲧⲉⲗⲏⲗ ϫⲉ ⲙⲓⲭⲁⲏ︦ⲗ︦ ⲡ ⲁⲣⲭⲁⲅⲅⲉⲗⲟⲥ · ⲁ ϥ ⲉⲓⲛⲉ ⲛⲁ ⲓ ⲛ̄ ⲟⲩ ⲕⲉⲫⲁⲗⲏⲥ ⲛ̄ ϫⲱⲱⲙⲉ ⲁ ϥ ⲟⲩⲉϩ ⲥⲁϩⲛⲉ ⲛⲁ ⲓ ⲁ ⲓ ⲟⲩ ⲟⲙ ⲥ̄ · ⲁ ⲛⲉ ⲡⲣⲟⲫⲏⲧⲓⲁ ϭⲱⲗⲡ̄ ⲛⲁ ⲓ ⲉⲃⲟⲗ · ⲉⲧⲃⲉ ⲡⲁⲓ ϯ ⲣⲁϣⲉ ⲙ̄ ⲡ ⲟⲟⲩ · Ⲁⲛⲁⲛⲓⲁⲥ ⲁⲍⲁⲣⲓⲁⲥ ⲙⲓⲥⲁⲏⲗ · ⲁⲣⲏⲩ ⲧⲉⲧⲛ̄ ⲣⲁϣⲉ ⲙ̄ ⲡ ⲟⲟⲩ · ϩⲙ̄ ⲡ ϣⲁ̄ ⲙ̄ ⲡ ⲁⲣⲭⲁⲅⲅⲉⲗⲟⲥ ⲉ̄ⲧ ⲟⲩⲁⲁⲃ ⲙⲓⲭⲁⲏ︦ⲗ︦ · ⲥⲉ ⲡⲉϫⲁ ⲩ ⲛ̄ϭⲓ ⲡ ϣⲟⲙⲛ︦ⲧ︦ ⲛ̄ ϩⲁⲅⲓⲟⲥ ⲉⲧ ⲟⲩⲁⲁⲃ · ⲧⲛ̄ ⲣⲁϣⲉ ⲁⲩⲱ ⲧⲛ̄ ⲧⲉⲗⲏⲗ · ϫⲉ ⲡ ⲉⲧⲛ︦ ⲣ︦ ϣⲁ̄ ⲛⲁ ϥ ⲙ̄ ⲡ ⲟⲟⲩ ⲛ̄ⲧⲟϥ ⲡ ⲉⲛⲧ ⲁ ϥ ⲉⲓ ⲉ ⲧ ⲙⲏⲏⲧⲉ · ⲛ̄ ⲧⲉ ϩⲣⲱ ⲛ̄ ⲥⲁⲧⲉ ⲉⲧ ⲙⲟⲩϩ · ⲁ ϥ ⲟ̄ϩⲙⲉ︦ ⲥ︦ ϩⲁⲣⲟ ⲛ · ⲁ ϥ ⲧⲣⲉ ⲡ ⲣ︦ⲣ︦ⲟ ⲡⲓ̈ⲥ ⲧⲉⲩⲉ̄ · ⲉ ⲡ ⲛⲟⲩⲧⲉ · ⲁ̄ ⲧⲛ̄ ⲙⲛ̄ⲧ ⲙⲁⲣⲧⲩⲣⲟⲥ ϫⲱⲕ ⲉⲃⲟⲗ · ⲉⲧⲃⲉ ⲡⲁⲓ ⲧⲛ̄ ⲣⲁϣⲉ ⲙ̄ ⲡ ⲟⲟⲩ ⁖ⲻ ⲇⲁⲛⲓⲏ︤ⲗ︥ ⲡ ⲣⲱⲙⲉ · ⲛ̄ ϣⲟⲩⲁϣ ϥ̄ · ⲁ̄ⲣⲁ ⲕ̄ ⲣⲁϣⲉ ϩⲱⲱ ⲕ ⲙ̄ ⲡ ⲟⲟⲩ · ϩⲙ̄ ⲡⲉⲓ ⲛⲟϭ ⲛ̄ ϣⲁ̄ · ⲧⲓ ⲙⲉⲉⲩ︦ⲉ︦ ϫⲉ ⲕ̄ ⲣⲁϣⲉ ⲛ̄ ϩⲟⲩⲟ̄ ⲡⲉϫⲁ ϥ ⲛ̄ϭⲓ ⲇⲁⲛⲓ︦ⲏ︦ⲗ︦ ϫⲉ ⲁⲩⲱ ⲁϣ ⲡⲉ ⲡ ⲕⲉ ⲣⲁϣⲉ · ⲉⲧ ϣⲏϣ ⲙⲛ̄ ⲡⲁ ⲣⲁϣⲉ · ⲉⲡⲉⲓⲇⲏ ⲛ̄ ⲟⲩ ⲥⲟⲡ ⲛ̄ ⲟⲩⲱⲧ ⲁⲛ ⲡⲉ · ⲟⲩⲇⲉ ⲛ̄ ⲥⲛⲁⲩ ⲁⲛ ⲛⲉ ⲛ̄ⲧ ⲁ ⲓ ⲛⲁⲩ ⲉ ⲙⲓⲭⲁⲏ︦ⲗ︦ ⲡ ⲁⲣⲭⲱⲛ ⲙ̄ ⲙ̄ⲉ · ⲁⲩⲱ ⲙ̄ ⲡ ⲛⲁⲩ ⲛⲧ ⲁ ⲩ ⲛⲟϫ ⲧ̄ ⲉ ⲡϣⲏⲓⲛⲙ̄ⲙⲟⲩⲓ · ⲡⲁⲣⲭⲏⲥⲧⲣⲁⲧⲏⲕⲟⲥ ⲙⲓⲭⲁⲏ︦ⲗ︦ ⲡ ⲉⲛⲧ ⲁ ϥ ⲉⲓ ϣⲁⲣⲟ ⲓ ⲁ ϥ ϣ ⲧⲁⲙ ⲛ̄ ⲧ ⲧⲁⲡⲣⲟ ⲛ ⲙ̄ ⲙⲟⲩⲓ · ⲉⲧⲃⲉ ⲡⲁⲓ ϯ ⲣⲁϣⲉ ⲙ̄ ⲡ ⲟⲟⲩ · Ⲡ ⲙⲛ︦ⲧ︦ ⲥⲛⲟⲟⲩⲥ ⲛ̄ ⲁⲡⲟⲥⲧⲟⲗⲟⲥ · ⲁⲣⲁ ⲧⲉⲧⲛ̄ ⲣⲁϣⲉ · ϩⲙ̄ ⲡⲉⲓ ⲛⲟϭ ⲛ̄ ϣⲁ̄ ⲙ̄ ⲡ ⲟⲟⲩ · ⲉ ⲛ ⲣⲁϣⲉ ⲡⲉϫⲁ ⲩ ϫⲉ ⲙⲛ︦ⲛ︦ⲥⲁ ⲡⲉⲓ ⲛⲟϭ ⲛ̄ ϩⲏⲃⲉ ⲛ̄ⲧ ⲁ ϥ ϣⲱⲡⲉ ⲛⲁ ⲛ · ⲙ̄ ⲡ ⲛⲁⲩ ⲛ̄ⲧ ⲁ ⲩ ⲥ̄⳨ⲟ︦ⲩ︦ ⲙ̄ ⲡⲉⲛ ϫⲥ̄ ⲓ︦ⲥ︦ ⲡⲉ ⲭ︦ⲥ︦ · ⲁⲩⲱ ⲉ ⲛ ϩⲏⲡ ⲉⲧⲃⲉ ⲑ ⲟⲧⲉ ⲛ̄ ⲛ ⲓⲟⲩⲇⲁⲓ ⲁ ⲙⲁⲣⲓⲁ̄ ⲧ ⲡⲁⲣⲑⲉⲛⲟⲥ ⲉⲓ ⲁ ⲥ ⲧⲁⲙⲟ ⲛ ϫⲉ ⲁ ⲓ ⲃⲱⲕ ⲙⲛ̄ ⲛ ⲉⲧ ⲛⲙ̄ⲙⲁ ⲓ ⲉ ⲛⲁⲩ ⲉ ⲡ ⲧⲁⲫⲟⲥ ⲛ̄ ϣⲱⲣⲡ̄ · ⲛ̄ ⲧ ⲕⲩⲣⲓⲁⲕⲏ · ⲁ ⲛ ϩⲉ ⲉ ⲡ ⲁⲣⲭⲁⲅⲅⲉⲗⲟⲥ ⲉ̄ⲧ ⲟⲩⲁⲁⲃ ⲙⲓ ⲭⲁ︦ⲏ︦ⲗ︦ · ⲁ ϥ ⲥⲕⲟ︦ⲣ︦ⲕ︦ⲣ︦ ⲙ̄ ⲡ ⲱⲛⲉ ⲁ ϥ ϩⲙⲟⲟⲥ ⲉ̄ϩⲣⲁⲓ ⲉϫⲱ ϥ · ⲁⲩⲱ ⲁ ϥ ϯ ⲛⲁ ⲛ ⲙ̄ ⲡ ϣ̄ⲙ ⲛ̄ⲟⲩϥⲉ ϫⲉ ⲁ̄ ⲡ ϫⲟⲉⲓⲥ ⲧⲱⲟⲩⲛ · ⲉⲧⲃⲉ ⲡⲁⲓ ϯ ⲣⲁϣⲉ ⲙ̄ ⲡ ⲟⲟⲩ · Ⲡ ⲡ ⲉⲧ ⲟⲩⲁⲁⲃ ⲍⲁⲭⲁⲣⲓⲁⲥ ⲡ ⲟⲩⲏⲏⲃ · ⲙⲛ̄ ⲓⲱϩⲁⲛⲛⲏⲥ ⲡⲉϥ ϣⲏⲣⲉ · ⲥⲉ ⲣⲁϣⲉ ϩⲱ ⲟⲩ ϩⲙ̄ ⲡ ϣⲁ ⲙ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏ︤ⲗ︥ · ⲥⲉ ⲡⲉϫⲁ ⲩ ⲧⲛ̄ ⲣⲁϣⲉ ⲛ̄ϭⲓ ⲛ ⲉⲧ ⲟⲩⲁⲁⲃ · ⲉⲡⲉⲓⲇⲏ ⲛ̄ⲧ ⲁ ϥ ⲧⲱϣ ⲙ̄ ⲡ ⲁⲣⲭⲁⲅⲅⲉⲗⲟⲥ ⲛⲁ ϥ ⲛ̄ⲁⲣⲭⲏⲥⲧⲣⲁⲧⲏⲕⲟⲥ · ⲁⲛⲟⲕ ϩⲱ ⲉ ⲓ ϣⲟⲟⲡ ⲛⲁ ϥ ⲛ̄ ⲟⲩⲏⲏⲃ Ⲁⲩⲱ ⲡⲁ ϣⲏⲣⲉ ⲓⲱϩⲁⲛⲛⲏⲥ ⲡ ϣⲏⲣⲉ ⲡⲉ ⲛ̄ⲉⲗⲉⲥⲁⲃⲉⲧ ⲧ ⲥⲩⲅⲅⲉⲛⲏⲥ ⲧⲉ ⲙ̄ ⲙⲁⲣⲓⲁ ⲧ ⲙⲁⲁⲩ ⲛ ⲓ︦ⲥ︦ ⲡⲁ ⲥⲩⲅⲅⲉⲛⲏⲥ · ⲕⲁⲧⲁ ⲥⲁⲣⲝ̄ · ⲉⲧⲃⲉ ⲡⲁⲓ ⲧⲛ̄ ⲣⲁϣⲉ ⲙ̄ ⲡ ⲟⲟⲩ · Ⲥⲧⲉⲫⲁⲛⲟⲥ ⲡ ⲁⲣⲭⲏ ⲇⲓⲁⲕⲟⲛⲟⲥ · ⲁⲩⲱ ⲡⲁⲣⲭⲏⲙⲁⲣⲧⲩⲣⲟⲥ · ⲁⲣⲁ ⲕ̄ ⲣⲁϣⲉ ϩⲱⲱ ⲕ ⲙ̄ ⲡ ⲟⲟⲩ · ϩ︤ⲙ︥ ⲡ ϣⲁ ⲙ̄ ⲙⲓⲭⲁⲏ︤ⲗ︥ ⲡ ⲁⲣⲭⲁⲅⲅⲉⲗⲟⲥ · ⲥⲉ ⲡⲉϫⲁ ϥ ⲟⲩ ⲛⲟϭ ⲡⲉ ⲡⲁⲣⲁ ϣⲉ · ⲉⲡⲉⲓⲇⲏ ⲙ̄ ⲡ ⲛⲁⲩ ⲛⲧ ⲁ ⲩ ϩⲓ ⲱⲛⲉ ⲉⲣⲟ ⲓ · ⲁ ⲓ ϥⲓ ⲁⲁⲧ ⲉϩⲣⲁⲓ ⲁ ⲓ ⲛⲁⲩ ⲙ̄ ⲡⲏⲩ︦ⲉ︦ ⲁ ⲩ ⲟⲩⲱⲛ ⲁ ⲓ ⲛⲁⲩ ⲉ ⲡ ⲁⲣⲭⲁⲅⲅⲉⲗⲟⲥ ⲙⲓⲭⲁⲏ︦ⲗ︦ ⲙⲛ̄ ⲛⲉϥ ⲁⲅⲅⲉⲗⲟⲥ ⲧⲏⲣ ⲟⲩ ⲉ ⲩ ⲥⲟⲡⲥⲡ̄ ⲉϫⲱ ⲓ · ⲁⲩⲱ ⲁ ⲓ ⲛⲁⲩ ⲉⲓ︦ⲥ︦ ⲉ ϥ ⲁϩⲉ ⲣⲁⲧ ϥ̄ ⲛ̄ⲥⲁ ⲟⲩⲛⲁⲙ ⲙ̄ ⲡ ⲉⲓ︦ⲱ︦ⲧ · ⲉⲧⲃⲉ ⲡⲁⲓ ϯ ⲣⲁϣⲉ ⲙ̄ ⲡ ⲟⲟⲩ ⲙ̄ ⲙⲁⲣ ⲧⲩⲣⲟⲥ ⲧⲏⲣ ⲟⲩ ⲙⲛ̄ ⲛ̄ ⲇⲓⲕⲁⲓⲟⲥ · ⲁⲣⲁ ⲉ ⲧⲉⲧⲛ̄ ⲣⲁϣⲉ ϩⲙ̄ ⲡ ϣⲁ ⲙ̄ ⲙⲓⲭⲁⲏⲗ ⲙ̄ ⲡ ⲟⲟⲩ · ⲥⲉ ⲡⲉϫⲁ ⲩ ⲛ̄ϭⲓ ⲛ ⲉⲧ ⲟⲩⲁⲁⲃ ϫⲉ ⲁⲗⲏⲑⲱⲥ ⲧⲛ̄ ⲣⲁϣⲉ ⲙ̄ ⲡ ⲟⲟⲩ · ⲉⲡⲉⲓ̈ⲇⲏ ⲑⲗⲓⲯⲓⲥ ⲛⲓⲙ ⲛ̄ⲧ ⲁ ⲩ ⲧⲁϩⲟ ⲛ · ϩⲓ ⲃⲁⲥⲁⲛⲟⲥ ⲛⲓⲙ ⲛ̄ⲧ ⲁ ⲩ ⲧⲁⲁ ⲩ ⲛⲁ ⲛ · ⲡ ⲁⲣⲭⲁⲅⲅⲉⲗⲟⲥ ⲙⲓⲭⲁⲏⲗ ⲡ ⲉⲛⲧ ⲁ ϥ ϯ ϭⲟⲙ ⲛⲁ ⲛ ⲁ ⲛ ϥⲓ ϩⲁⲣⲟ ⲟⲩ · ϣⲁⲛⲧ ⲛ̄ ϫⲱⲕ ⲉⲃⲟⲗ ⲙ̄ ⲡⲉⲛ ⲁ̄ⲅⲱⲛ ⲁⲩⲱ ⲁ ⲛ ϫⲓ ⲛ̄ ϩⲉⲛ ⲧⲁⲉⲓⲟ · ⲉⲧⲃⲉ ⲡⲁⲓ ⲧⲛ̄ ⲣⲁϣⲉ ⲙ̄ ⲡ ⲟⲟⲩ · Ⲛ̄ ⲧⲁⲝⲓⲥ ⲧⲏⲣ ⲟⲩ ⲛ ⲙ̄ ⲡⲏⲩⲉ ⲣⲁϣⲉ ϩⲱ ⲟⲩ ⲙ̄ ⲡ ⲟⲟⲩ ⲛⲙ̄ ⲙⲁ ⲛ ϩⲙ̄ ⲡ ϣⲁ̄ ⲙ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ ⲥⲉ ⲡⲉϫⲁ ⲩ ⲡⲱⲛ ⲣⲱ ⲡⲉ ⲡ ⲣⲁϣⲉ ⲧⲏⲣ ϥ̄ ⲙ̄ ⲡ ⲛⲁⲩ ⲛ̄ⲧ ⲁ ⲡ ⲉⲛ ⲇⲓⲙⲓⲟⲩⲣⲅⲟⲥ ⲕⲁⲧⲁⲣⲅⲉⲓ ⲙ̄ ⲡ ϫⲁⲥⲓ ϩⲏⲧ ⲁ ϥ ⲧⲁϩⲟ ⲛⲁ ⲛ ⲉⲣⲁⲧ ϥ̄ ⲙ̄ ⲡ ⲉⲧ ⲑⲃ̄ⲃⲓⲏⲩ ⲡ ⲛⲟϭ ⲛ̄ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏ︦ⲗ︦ ⲉⲧⲃⲉ ⲡⲁⲓ ⲧⲛ̄ ⲣⲁϣⲉ ⲙ̄ ⲡ ⲟⲟⲩ ⲁⲗⲏⲑⲱⲥ ⲱ̄ ⲛⲁ ⲙⲉⲣⲁⲧⲉ ⲟⲩ ⲛⲟϭ ⲡⲉ ⲡ ⲧⲁⲉⲓ︦ⲟ︦ ⲙ̄ⲡⲉ ⲓ ϣⲁ ⲙ̄ ⲡⲟⲟⲩ ⲉ̄ⲧ ⲡⲟⲣ︦ϣ︦ ⲛⲁ ⲛ ⲉⲃⲟⲗ ϩⲙ̄ ⲡ ⲕⲁϩ ⲙ̄ⲙⲁⲧⲉ ⲁⲛ ⲁⲗⲗⲁ ϩⲛ̄ ⲧ ⲕⲉ ⲡⲉ ⲟⲛ · Ⲧⲉⲛⲟⲩ ϭⲉ ⲱ̄ ⲛ̄ ⲁⲕⲣⲟⲁ̄ⲧⲏⲥ ⲙ̄ ⲙⲁⲓ ⲥⲃⲱ · ⲙⲁⲣ ⲛ̄ ⲥⲡⲟⲩⲇⲁⲥⲉ ϩⲱⲱ ⲛ ⲉ ⲧⲣⲉ ⲩ ϩⲉ ⲉⲣⲟ ⲛ ϩ︦ⲙ︦ ⲡ ϣⲁ ⲙ̄ ⲙⲓⲭⲁⲏ︦ⲗ︦ ϫⲉⲕⲁⲥ ⲛ̄ ⲛⲁ ⲟⲩⲱⲙ ϩⲱⲱ ⲛ · ϩⲛ̄ ⲧⲁ ϣⲏⲛ̄ ⲛ̄ ⲁⲅⲁⲑⲱⲛ ⲉⲧ ⲕⲏ ⲛⲁ ⲛ ⲉϩⲣⲁⲓ · ϩⲁⲣⲱ ⲛ · ⲙⲛ̄ ⲛ ⲉⲧ ⲟⲩⲁⲁⲃ ⲧⲏⲣ ⲟⲩ · ⲛ̄ⲧ ⲁ ⲛ ⲧⲁⲩⲉ̄ ⲛⲉⲩ ⲣⲁⲛ · ⲙⲉϣⲁⲕ Ⲛⲁ ⲙⲉ ⲣⲁⲧⲉ ⲛ ⲧⲛ̄ ⲧⲟⲗⲙⲁ ⲛ̄ ⲧⲛ̄ ⲃⲱⲕ ⲉ ⲡⲁⲣⲓⲥⲧⲱⲛ ⲙ̄ ⲡⲁⲣⲭⲏ ⲥⲧⲣⲁⲧ[ⲏ]ⲕⲟⲥ ⲛ̄ ⲧⲛ̄ ⲫⲱⲣⲉⲓ ⲁⲛ ⲕⲁⲗⲱⲥ · ⲁⲗⲗⲁ ⲛ̄ ⲧⲛ̄ ⲃⲱⲕ ϩ︤ⲛ︥ ϩⲉⲛ ϩⲃ̄ⲥⲱ ⲉ ⲩ ⲗⲁⲁ̄ⲙ · ⲉⲣⲉ ⲡⲉⲛ ⲕⲉ ⲥⲱⲙⲁ ⲙⲉϩ ⲛ̄ ϭⲱϫⲃ̄ ⲛ ⲅ̄ ϩⲉ ⲉⲣⲟ ⲛ ϩⲛ̄ ⲟⲩ ϣⲓ̈ⲡⲉ ⲛ̄ ⲧ ⲙⲏⲏⲧⲉ ⲛ̄ ⲛ ⲉⲧ ⲫⲱⲣⲉⲓ · ⲉ ⲩ ⲥⲱⲕ ⲉⲣⲟ ⲟⲩ · ⲛ̄ ⲛⲉⲩ ⲥⲧⲟⲗⲏ · ⲁⲩⲱ ⲉ ⲩ ⲃⲱⲱⲣⲉ ⲙ̄ⲙⲟ ⲛ · ϫⲉ ⲛ ⲛⲉⲛ ϩⲱⲱⲛ ⲉϩⲟⲩⲛ ⲉⲣⲟ ⲟⲩ ⲛ̄ ⲥⲉ ⲧⲱⲗⲙ̄ ⲉⲃⲟⲗ ⲙ̄ⲙⲟ ⲛ · ⲁⲩⲱ ⲙⲛ︦ⲛ︦ⲥⲁ Ⲧⲉⲓϩⲩⲡⲟⲯⲓⲁ ⲛ̄ ⲧⲉⲓ ⲙⲓⲛⲉ ⲛ̄ ⲥⲉ ⲛⲟϫ ⲛ̄ ⲉⲃⲟⲗ ⲡⲁⲛⲧⲱⲥ ⲅⲁⲣ ⲛⲁ ⲓ ⲛⲉ ⲛ̄ ϣⲁϫⲉ ⲉⲧ ⲟⲩ ⲛⲁ ϫⲟⲟ ⲩ ⲛⲁ ⲛ ⲛ̄ϭⲓ ⲛ ⲉⲧ ⲫⲱⲣⲉⲓ ⲕⲁⲗⲱⲥ · ϫⲉ ⲱ̄ ⲛ̄ ⲣⲱⲙⲉ ⲛ̄ ⲁⲧ ⲑⲏⲧ · ⲉⲓⲉ̄ ⲛ̄ ⲧⲉⲧⲛ̄ ϣⲓⲡⲉ ⲁⲛ ⲛ̄ ⲧⲉⲓ ϩⲉ · ⲁⲩⲱ ⲕⲁⲛ ⲛ̄ ⲧⲉⲧⲛ̄ ϣⲓⲡⲉ ⲁⲛ ⲉⲓⲉ ⲛ̄ ⲧⲉⲧⲛ︤ ⲣ︥ ϩⲟⲧⲉ ⲁⲛ ϩⲏⲧ ϥ̄ ⲙ̄ ⲡ ⲣ︦ⲣ︦ⲟ ⲙ̄ ⲙⲉ ⲓ︦ⲥ︦ ⲡⲉ ⲭ︦ⲥ︦ · ⲙⲛ̄ ⲡⲉϥ ⲁⲣⲭⲁⲅⲅⲉⲗⲟⲥ ⲉ̄ⲧ ⲟⲩⲁⲁⲃ ⲙⲓⲭⲁⲏⲗ · Ⲛ̄ ⲧⲉⲧⲛ̄ ⲥⲟⲟⲩⲛ̄ ⲁⲛ ϫⲉ ⲧⲁ ⲛⲓⲙ ⲧⲉ ⲧⲉⲓ ⲁⲩⲗⲏ · ⲁⲩⲱ ϫⲉ ⲡⲁ ⲛⲓⲙ ⲡⲉ ⲡⲉⲓ ⲁⲣⲓⲥⲧⲟⲛ · ⲉϣϫⲉ ⲙ̄ⲙⲟⲛ ⲛⲁ ⲡ ⲣ︦ⲣ︦ⲟ︦ ⲙⲛ̄ ⲡⲉϥ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ ⲡⲁⲣⲭⲏⲥⲧⲣⲁⲧⲏⲕⲟⲥ ⲉⲧ ϭⲱⲧⲡ̄ ⲛ ⲙ̄ ⲡⲟⲗⲩⲙⲟⲥ ϩⲓ ⲑ ⲏ̄ ⲙ̄ ⲡⲉϥ ϫⲟⲉⲓⲥ ⲉ ϥ ϯ ⲛ̄ ⲛⲉⲓ ⲧⲁⲓⲟ ⲧⲏⲣ ⲟⲩ ⲛⲁ ϥ · ⲉ ⲧⲃⲉ ⲧⲉϥ ⲙⲛ̄ⲧ ϫⲱⲱⲣⲉ · ⲁⲗⲏⲑⲱⲥ ϯ ⲑⲁⲩⲙⲁⲍⲉ ⲙ̄ⲙⲱ ⲧⲛ̄ ϫⲉ ⲉ̄ ⲧⲉⲧⲛ̄ ⲑⲁⲣⲉ ⲉ ⲟⲩ ⲁ ⲧⲉⲧⲛ̄ ⲉⲓ ⲉ̄ϩⲟⲩⲛ ϣⲁ ⲧ ⲁⲩⲗⲏ ⲉⲧ ⲟⲓ ϩⲟⲩⲛ · ⲕⲁⲓ ⲙⲁⲗⲓⲥⲧⲁ ⲉⲣⲉ ⲛⲉⲧⲛ̄ ⲕⲉ ⲙⲉⲗⲟⲥ ϭⲟⲗⲡ̄ ⲉⲃⲟⲗ · ⲙⲏ ⲙ̄ⲡⲉ ⲧⲉⲧⲛ̄ ⲥⲱⲧⲙ̄ ⲉⲣⲟ ϥ ⲉ ϥ ϫⲱ ⲙ̄ⲙⲟ ⲥ ϫⲉ ⲙ̄ⲡⲉⲣⲉⲓ ⲉϩⲟⲩⲛ · ⲉ ⲡⲁ ⲙⲁ ⲛ̄ ϣⲉⲗⲉⲉⲧ ⲉ ⲙⲛ̄ ϩⲃ̄ⲥⲱ ⲙ̄ ⲙⲁ ⲛ̄ ϣⲉⲗⲉⲉⲧ ⲧⲟ ϩⲓⲱⲱ ⲕ · ⲏ ⲙ̄ⲡⲉ ⲧⲉⲧⲛ̄ ⲥⲱⲧⲙ̄ ⲉⲣⲟ ϥ ⲉⲧⲃⲉ ⲡ ⲣⲱⲙⲉ ⲛ̄ⲧ ⲁ ϥ ⲧⲟⲗⲙⲁ · ⲁ ϥ ⲃⲱⲕ ⲉϩⲟⲩⲛ ϩⲛ̄ ⲟⲩ ϩⲃ̄ⲥⲱ ⲉ ⲥ ⲗⲁⲁⲙ ⲛ̄ ⲑ ⲉ ⲛ̄ⲧⲱⲧⲛ̄ · ⲁ̄ ⲧⲉⲧⲛ̄ ⲉⲓⲙⲉ ϫⲉ ⲛ̄ⲧ ⲁ ⲱ̄ ϣⲱⲡⲉ ⲙ̄ⲙⲟ ϥ · ϥ̄ ⲥⲏϩ ϫⲉ ⲁ ϥ ⲧⲣⲉ ⲩ ⲙⲟⲣ ϥ̄ ⲉ ⲛⲉϥ ϭⲓϫ ⲙⲛ̄ ⲛⲉϥ ⲟⲩⲣⲏⲏⲧⲉ ⲁ ϥ ⲛⲟϫ ϥ̄ ⲉ ⲡ ⲕⲁⲕⲉ ⲉⲧ ϩⲓⲃⲟⲗ ϥ ⲛⲁ ϣⲱⲡⲉ ⲙ̄ⲙⲁⲩ ⲛ̄ϭⲓ ⲡ ⲣⲓⲙⲉ ⲁⲩⲱ ⲡ ϭⲁϩϭϩ̄ ϩⲛ̄ ⲛ ⲟⲃϩⲉ · ⲧⲉⲛⲟⲩ ϭⲉ ⲱ̄ ⲛⲉ ⲥⲛⲏⲩ ⲁⲛⲁⲭⲱⲣⲉⲓ ⲛⲏ ⲧⲛ̄ ⲉ ⲧ ⲁⲩⲗⲏ ⲉⲧ ϩⲓⲃⲟⲗ · ⲉ ⲡ ⲟⲩⲉ̄ ⲙ̄ ⲡ ⲣ︦ⲟ︦ ⲛ̄ ⲟⲩ ⲕⲟⲩⲓ̈ · ϫⲉⲕⲁⲥ ⲉⲣⲉ ⲡⲉⲛ ϫⲟⲉⲓⲥ ⲡ ⲣ︦ⲣ︦ⲟ ⲉⲓ ⲉϩⲟⲩⲛ ⲙⲛ̄ ⲡⲉϥ ⲛⲟϭ ⲛ̄ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲛ̄ ⲧⲉⲧⲛ̄ ⲥⲡ̄ⲥⲱⲡ ϥ̄ ⲁⲣⲏⲩ ⲛ ϥ︦ ⲣ︦ⲡⲛⲁ ⲛⲙ̄ⲙⲏ ⲧⲛ̄ ⲛ̄ ⲟⲩ ⲕⲟⲩⲓ · ⲡⲣⲟⲥ ⲡ ⲕⲉⲥⲉⲡⲉ ⲛ̄ ⲛ ⲉⲧ ϣⲉⲧⲙⲛ̄ⲧⲛⲁ · ϩⲓ︦ⲣ︦ⲙ︦ ⲡ ⲣ︦ⲟ︦ ⲛ̄ ⲧ ⲁⲩⲗⲏ · ⲟⲩ ⲛⲁ ⲏⲧ ⲅⲁⲣ ⲡⲉ ⲡ ⲁⲣⲭⲁⲅⲅⲉⲗⲟⲥ ⲉ ⲧⲉⲧⲛ︦ ⲣ︦ ϣⲁ ⲛⲁ ϥ · ⲛ ϥ̄ ⲛⲁ ⲕⲁ ⲧⲏⲩⲧⲛ̄ ⲁⲛ ⲉϫⲛ̄ ⲗⲁⲁⲩ · ⲁⲗⲗⲁ ⲧⲟⲩϫⲉ ⲧⲏⲩⲧⲛ̄ · ⲙ̄ⲡⲣ̄ ⲕⲁⲁ ⲩ ⲉ ϩⲉ ⲉⲣⲱ ⲧⲛ̄ ϩⲙ̄ ⲡⲉⲓ ϭⲱϫⲃ̄ · ϩⲛ̄ ⲧ ⲙⲏⲏⲧⲉ · ⲙ̄ⲡⲉ ⲓ ϣⲁ ⲙ̄ ⲡⲟⲟⲩ · ϫⲉ ⲛ̄ⲛⲉ ⲛ ⲃⲱⲕ ϩⲙ̄ ⲡ ϩⲓⲥⲉ ⲛ̄ ⲛ̄ ⲕⲟⲟⲩⲉ · ⲉⲓⲥ ϩⲏⲏⲧⲉ ⲁ ⲓ ⲧⲁⲙⲱⲧⲛ̄ ⲁⲧⲉⲧⲛ̄ ⲥⲱⲧⲙ̄ ⲱ̄ ⲛⲁ ⲙⲉⲣⲁⲧⲉ ⲉⲛⲉ ϫⲡⲓ︦ⲟ︦ ⲛⲧⲁ ⲛⲁⲓ ϣⲱⲡⲉ ⲉ ⲩ ϥⲓ ϩⲁⲣⲟ ⲟⲩ · ⲕⲁⲓ ⲙⲁⲗⲓⲥⲧⲁ ϩⲉⲛ ⲣⲱⲙⲉ ⲛⲉ ⲛⲁⲓ ⲛ̄ ⲧⲉⲩ ϩⲉ ⲉⲧ ϣⲁϫⲉ ⲛⲙ̄ⲙⲁ ⲩ · ⲁⲩⲱ ⲙ̄ ⲡ ⲛⲟⲩⲧⲉ ⲁⲛ ⲡⲉ ⁖ⲻ ⲁⲗⲗⲁ ⲙⲉϣⲁⲕ ⲛ̄ⲧⲉ ⲟⲩ︦ⲁ︦ ϫⲟⲟ ⲥ ⲛⲁ ⲓ · ϫⲉ ⲟⲩ ⲛⲉ ⲛⲉⲓ ϩⲟⲓⲧⲉ ⲉⲧ ⲗⲁⲁⲙ ⲏ̄ ⲟⲩ ⲛⲉ ⲛⲉⲓ ϭⲟⲣϫⲉ ⲛ̄ⲧⲉ ⲡ ⲥⲱⲙⲁ · ⲙⲏ̄ ⲟⲩⲛ̄ ϫⲓ ϩⲟ ϩⲁϩⲧⲏ ⲛ ⲡ ⲛⲟⲩⲧⲉ ⲏ̄ ⲉⲣⲉ ⲡ ⲛⲟⲩⲧⲉ ⲟⲩⲉϣ ⲡ ⲣⲙ̄ ⲙ ⲁⲟ̄ ⲡⲁⲣⲁ ⲡ ϩⲏⲕⲉ ⲙⲏⲧⲉⲓ ⲟⲩⲉϣ ⲫⲱⲣⲉⲓ ⲁⲛ ⲁⲛⲟⲕ · ⲙⲏ ⲟⲩⲛ̄ ⲣⲱⲙⲉ ⲟⲩⲉϣ ϫⲓ ⲥⲱϣ · ⲙ̄ⲙⲟⲛ ⲛ̄ ⲧⲉⲓ ϩⲉ ⲁⲛ ⲧⲉ ⲱ̄ ⲡⲁ ⲙⲉⲣⲓⲧ · ⲛ̄ⲛⲉ ⲥ ϣⲱⲡⲉ ⲉ ⲧⲣⲉ ⲛ ϫⲟⲟ ⲥ · ϫⲉ ϣⲁⲣⲉ ⲡ ⲛⲟⲩⲧⲉ ϫⲓ ϩⲟ · ⲛ̄ ⲟⲩⲉϣ ⲡ ⲣⲙ̄ ⲙ ⲁⲟ̄ ⲡⲁⲣⲁ ⲡ ϩⲏⲕⲉ · ⲁⲗⲗⲁ ⲥⲱⲧⲙ̄ ⲛ̄ ⲧⲁ ⲧⲁⲙⲱ ⲧⲛ̄ ⲉ ⲡⲉⲫⲟ ⲣⲓⲥⲙⲁ ⲉ̄ⲧ ⲛⲁⲛⲟⲩ ϥ ⲙⲛ̄ ⲡ ⲉⲧⲗⲁⲁⲙ ⲉⲕϣⲁⲛ ⲉⲓ ⲉ ⲡⲁⲣⲓⲥⲧⲱⲛ ⲙ̄ ⲙⲓⲭⲁⲏ︦ⲗ︦ ⲧⲱϩ ⲥ̄ ⲛ̄ ⲧⲉⲕ ⲁ̄ⲡⲉ ⲛ ⲅ̄ ⲉⲓⲟ̄ ⲙ ⲡⲉⲕ ϩⲟ̄ ⲛ ⲅ̄ ⲛⲟⲩϫ ⲛ̄ⲥⲁ ⲃⲟⲗ ⲙ̄ⲙⲟ ⲕ ⲛ̄ ⲑ ⲩⲡⲟⲕⲣⲏⲥⲓⲥ · ⲁⲩⲱ ⲕ ⲛⲁ ⲣ̄ ϣⲁⲩ ⲕⲁⲗⲱⲥ · ⲉⲩϣⲁⲛ ⲛ ⲕⲁⲗⲉ ⲙ̄ⲙⲟ ⲕ ⲉ ⲡ ⲁⲣⲓⲥⲧⲟⲛ ⲙ̄ ⲙⲓⲭⲁⲏⲗ ⲕⲁⲑⲁⲣⲓⲍⲉ ⲙ̄ ⲡⲉⲕ ϩⲏⲧ ⲉⲃⲟⲗ ϩ︤ⲛ︥ ⲕⲁⲕⲓⲁ ⲛⲓⲙ ⲙⲛ̄ ⲕⲁⲧⲁⲗⲁⲗⲁⲓⲁ ⲛⲓⲙ Ⲁⲩⲱ ⲧⲉⲕ ϩⲃ̄ⲥⲱ ⲛⲁϣⲱ[ⲡ]ⲉⲥⲡⲣⲓⲱⲟⲩ · ⲁⲩⲱ ⲛ ⲅ︤ ⲣ︥ ϣⲁ ⲕⲁⲗⲱⲥ · ⲉⲕϣⲁⲛ ⲃⲱⲕ ⲉϩⲟⲩⲛ ⲉ ⲧ ⲉⲕⲕⲗⲏⲥⲓⲁ ⲙ̄ ⲡ ⲛⲟⲩⲧⲉ ⲉⲧⲉ ⲡⲏⲓⲡⲉ ⲙ̄ ⲙⲓⲭⲁⲏ︦ⲗ︦ · ⲕⲁⲁ ⲕ ⲕⲁ ϩⲏⲩ ⲛ̄ ⲧ ⲡⲟⲣⲛⲓⲁ · ⲙⲛ̄ ⲡⲁⲑⲟⲥ ⲛⲓⲙ · ⲙⲛ̄ ϫⲱϩⲙ̄ ⲛⲓⲙ · ϯ ϩⲓⲱⲱ ⲕ ⲛ̄ ϯ ⲣⲏⲛⲏ ⲙⲛ̄ ⲡ ⲧⲃ︦ⲃ︦ⲟ︦ ⲙⲛ̄ ⲧⲇⲓⲕⲁⲓⲱⲥⲩⲛⲏ · ⲁⲩⲱ ⲕ ⲛⲁ ⲃⲱⲕ ⲉϩⲟⲩⲛ ⲉ ⲧ ⲁⲩⲗⲏ ϩⲛ̄ ⲟⲩ ⲣⲁϣⲉ · ⲛ ⲅ̄ ⲣ̄ ϣⲁ̄ ⲙⲛ̄ ⲡ ⲁⲣⲭⲁⲅⲅⲉⲗⲟⲥ · ⲉⲧ ⲟⲩⲁⲁⲃ ⲙⲓⲭⲁⲏ︦ⲗ︦ ⲉⲩϣⲁⲛ ⲛ̄ ⲕⲁⲗⲉⲓ ⲙ̄ⲙⲟ ⲕ ⲉ ⲧ ϣⲉⲗⲉⲉⲧ ⲙ̄ ⲡ ⲣ̄ⲣⲟ ⲙⲛ̄ ⲡⲉϥ ⲛⲟϭ ⲛ̄ ⲥⲧⲣⲁⲧⲏⲗⲁⲧⲏⲥ · ⲙⲁⲣⲉ ⲛⲉⲕ ⲙⲛ̄ⲧ ⲛⲁ ⲙⲛ̄ ⲛⲉⲕ ⲁⲅⲁⲡⲏ ⲟⲩⲱⲛ ⲛⲁ ⲕ ⲙ̄ ⲡ ⲣⲟ̄ ⲙ̄ ⲡ ⲛⲩⲙ̄ⲫⲱⲛ · ⲁⲩⲱ ⲛ ⲉⲧⲉ ⲕ ⲛⲁ ⲧⲁⲁ ⲩ ⲕ ⲛⲁ ϩⲉ ⲉⲣⲟ ⲟⲩ ⲙ̄ ⲙⲏⲧ ⲛ̄ ⲕⲱⲃ ϩⲓϫⲛ̄ ⲧⲉⲕⲧⲣⲁⲡⲓⲍⲁ̄ ϩⲁⲣⲱ ⲕ · ⲉⲕϣⲁⲛ ⲟⲩⲱ̄ϣⲉ ⲉ ⲧⲓⲉⲟⲟⲩ ⲙⲡⲁⲣⲭⲏⲥⲧⲣⲁⲧⲏⲕⲟⲥ ⲙ̄ ⲡ ⲣ︦ⲣ︦ⲟ ⲙⲓⲭⲁⲏ︦ⲗ︦ · ⲙⲁⲣⲉ ⲛⲉ ⲭⲏⲣⲁⲉⲓ ⲉⲃⲟⲗ ϩⲏⲧ ⲕ̄ ⲙⲛ̄ ⲛ̄ ⲟⲣⲫⲁⲛⲟⲥ · ⲉⲣⲉ ⲛⲉⲩ ϩⲟ ⲣⲟⲟⲩⲧ · ⲉⲣⲉ ⲛⲉⲩ ⲥⲱⲙⲁ ϩⲟⲃⲥ̄ · ⲛ̄ ⲟⲩ ϩ︦ⲃ︦ⲥ︦ⲱ ⲕⲁⲧⲁ ⲧⲉⲕ ϭⲟⲙ · ⲁⲩⲱ ϯ ϫⲱ ⲙ̄ⲙⲟ ⲥ ⲛⲁ ⲕ ϫⲉ ⲡⲉⲕ ⲇⲱⲣⲟⲛ ⲛⲁ ϣⲱⲡⲉ ⲛ ⲟⲩ ⲛⲟϭ ⲙ̄ ⲡ ⲙ̄[ⲧⲟ] ⲉⲃⲟⲗ ⲙ̄ ⲡ ⲛⲟⲩⲧⲉ ⲙⲛ̄ ⲡ ⲁⲣⲭⲁⲅⲅⲉ ⲗⲟⲥ ⲙⲓⲭⲁⲏⲗ Ⲉⲕϣⲁⲛ ⲟⲩⲱ̄ϣⲉ ⲉ ⲃⲱⲕ ⲉ ⲡ ⲁⲣⲓⲥⲧⲟⲛ ⲙ̄ ⲙⲓⲭⲁⲏⲗ ⲉ ⲕ ⲣⲟⲟⲩⲧ · ⲉⲓ︦ⲉ︦ ϣⲡ̄ ϩⲉⲛ ϣⲙ̄ⲙⲟ̄ ⲉⲣⲟ ⲕ · ϩⲙ̄ ⲡ ϣⲁ ⲙ̄ ⲙⲓⲭⲁⲏ︦ⲗ︦ ⲛ ⲅ︦ ⲣ︦ⲡⲛⲁ ⲛⲙ̄ⲙⲁ ⲩ · ⲁⲩⲱ ⲙⲓⲭⲁⲏ︦︦ⲗ︦ ⲛⲁ ⲉⲓ ⲉⲃⲟⲗ ϩⲛ̄ ⲟⲩ ⲣⲁϣⲉ · ⲛ ϥ̄ ϫⲓⲧ ⲕ̄ ⲉϩⲟⲩⲛ ⲉ ⲧ ⲁⲩⲗⲏ ⲙ̄ ⲡⲉϥ ⲣ︦ⲣ︦ⲟ ϩⲛ̄ ⲟⲩ ⲉⲓⲣⲏⲛⲏ · ⲉⲣϣⲁⲛ ⲟⲩ ⲣⲱⲙⲉ ⲥⲡ̄ⲥⲱⲡ ⲕ̄ ⲉ ϥⲁⲓⲧⲉ ⲙ̄ⲙⲟ ⲕ ⲛ̄ ⲟⲩ ⲗⲁⲁⲩ ϩ︦ⲙ︦ ⲡ ⲣⲁⲛ ⲙ̄ ⲙⲓⲭⲁⲏ︦ⲗ︦ ⲙ̄ⲡⲣ̄ ϫⲛⲁⲩ ⲉⲧⲓ ⲛⲁ ϥ · ϯ ϫⲱ ⲙ̄ⲙⲟ ⲥ ⲛⲁ ⲕ ⲡⲁ ⲙⲉⲣⲓⲧ ϫⲉ ⲡ ⲉⲧ ⲉ ⲕ ⲛⲁ ⲧⲁⲁ ϥ ⲙ̄ ⲡ ⲣⲱⲙⲉ · ⲙⲓⲭⲁⲏ︦ⲗ︦ ⲡ ⲉⲧ ⲛⲁ ϫⲓⲧ ϥ̄ ϩⲛ̄ ⲛⲉϥ ϭⲓϫ ⲛ ϥ̄ ⲡⲣⲟⲥⲉⲛⲉⲅⲕⲉ ⲙ̄ ⲡ ⲟⲟⲩ ⲙ̄ ⲡ ⲛⲟⲩⲧⲉ ϩⲁⲣⲟ ⲕ ⲁⲩⲱ ϥ̄ ⲛⲁ ⲧⲟⲟⲃ ⲟⲩ ⲛⲁ ⲕ ⲙⲛ̄ ⲡⲉⲩ ⲕⲱⲃ ϩⲓϫⲙ̄ ⲡ ⲕⲁϩ ⲁⲩⲱ ⲡ ⲛⲟⲩⲧⲉ ⲛ ⲁⲛⲁ̄ ⲛⲁ ⲕ ϩⲛ̄ ⲧⲉϥ ⲙⲛ̄ⲧ ⲉⲣ︦ⲟ︦ · ϫⲉ ϥ̄ ⲥⲏϩ ϫⲉ ⲡ ⲛⲁ ϣⲁϥϣⲟⲩ ⲙ̄ⲙⲟ ϥ ϩⲓϫⲛ̄ ⲧⲉ ⲕⲣⲓⲥⲓⲥ · ⲁⲩⲱ ϫⲉⲛⲁ ⲧⲁⲣ ⲟⲩ ⲛⲁ ⲛⲏ ⲧⲛ̄ ⁖ⲻ ⲉⲕϣⲁⲛ ⲙⲟⲩⲛ ⲉⲃⲟⲗ ⲉ ⲕ ⲣ̄ ϣⲁ ⲙ̄ ⲡ ⲁⲣⲭⲁⲅⲅⲉⲗⲟⲥ ⲙⲓⲭⲁⲏ︦ⲗ︦ ⲛ̄ ⲟⲩ ⲥⲟⲡ ⲕⲁⲧⲁ ⲉⲃⲟⲧ ⲉⲧⲉ ⲥⲟⲩ ⲙⲛ̄ⲧ ⲥⲛⲟⲟⲩⲥ ⲡⲉ · ⲡⲉ ϩⲟⲟⲩ ⲙ̄ⲡⲉ ϥ ⲧⲁϩⲟ ⲉⲣⲁⲧ ϥ̄ ⲛ ⲅ̄ ⲕⲱ ⲉ ⲕ ⲉⲓⲣⲉ ⲙ̄ ⲡ ⲣⲟⲟⲩϣ ⲛ̄ ⲧⲉϥ ⲡⲣⲟⲥⲫⲟⲣⲁ ⲙⲛ̄ ⲟⲩ ⲇⲓⲁ̄ⲕⲟⲛⲉⲓⲁ ⲡⲣⲟⲥ ⲧⲉⲕ ϭⲟⲙ ⁖ⲻ ϥ ⲛⲁ ϭⲱ · ϩⲱⲱ ϥ ⲛ̄ϭⲓ ⲡ ⲁⲣⲭⲁⲅⲅⲉⲗⲟⲥ ⲙⲓⲭⲁⲏ︦ⲗ︦ ⲉ ϥ ⲥⲟⲡⲥⲡ̄ ⲙ̄ ⲡ ⲛⲟⲩⲧⲉ ϩⲁⲣⲟ ⲕ ⲛ̄ ⲟⲩⲟⲉⲓϣ ⲛⲓⲙ ⲛ ϥ̄ ⲭⲁⲣⲓⲍⲉ ⲛⲁ ⲕ ⲛ̄ ⲧⲉⲕ ⲭⲣⲓⲁ ⲧⲏⲣ ⲥ̄ ⲡⲁⲣⲁ ⲑ ⲉ ⲉ ⲧⲉ ⲕ ⲙⲉⲉⲩⲉ ⲉⲣⲟ ⲥ ⲁⲗⲗⲁ ϩⲁⲣⲏⲩ ⲱ̄ ⲡⲁ ⲙⲉⲣⲓⲧ ⲕ ⲛⲁ ϫⲟⲟ ⲥ ⲛⲁ ⲓ ϫⲉ ⲉϣⲱⲡⲉ ϣⲁ ⲓ ϯ ⲁ̄ⲅⲁⲡⲏ ϩⲓ ⲡⲣⲟⲥⲫⲟⲣⲁ ⲉ ⲓ ⲛⲁ ⲧⲁⲁ ⲩ ⲙ̄ ⲡ ⲛⲟⲩⲧⲉ · ⲙⲏ̄ ⲟⲩ ⲛⲟⲩⲧⲉ ⲡⲉ ⲙⲓⲭⲁⲏ︤ⲗ︥ ϫⲉ ⲉⲓⲉ ⲧⲁⲗⲉ ⲧⲁ ⲑⲩⲥⲓⲁ ⲉϩⲣⲁⲓ ⲛⲁ ϥ ⲙⲛ̄ ⲛⲟⲩⲧⲉ ϣⲟⲟⲡ ⲛ̄ⲥⲁ ⲡ ⲛⲟⲩⲧⲉ ⲛ̄ ⲧ ⲡⲉ ⲡ ⲉⲓⲱⲧ ⲙⲛ̄ ⲡ ϣⲏⲣⲉ ⲙⲛ̄ ⲡⲛⲁ̄ ⲉⲧ ⲟⲩⲁⲁⲃ · ⲁⲛⲟⲕ ⲇⲉ Ϩⲱⲱ ⲧ ϯ ⲛⲁ ⲟⲩⲱϣⲃ̄ ⲛⲁ ⲕ ϫⲉ ⲕⲁⲗⲱⲥ ⲡ ⲡⲓⲥⲧⲟⲥ ϩⲛ̄ ⲟⲩ ⲙⲉ ⲡ ⲉⲧⲉⲣⲉ ⲧⲉϥ ⲡⲓⲥϯⲥ ⲥⲟⲩⲧⲱⲛ ⲉϩⲟⲩⲛ ⲉ ⲡⲉϥ ϫⲟⲉⲓⲥ ⁖ⲻ Ⲁⲗⲗⲁ ⲥⲱⲧⲙ̄ ⲛ̄ ⲧⲁ ⲧⲁⲙⲟ ⲕ ⲣⲱⲙⲉ ⲛⲓⲙ · ⲙ︦ⲏ︦ ⲟⲩ ⲣ︦ⲣ︦ⲟ ⲁⲛ ⲛ̄ ⲟⲩⲱⲧ ⲡ ⲉⲧ ⲁⲙⲁϩⲧⲉ ⲉϫⲛ̄ ⲛⲉ ⲭⲱⲣⲁ ⲉⲣⲉ ⲟⲩ ⲁϣⲏ ⲛ̄ ⲧⲁⲝⲓⲥ ϩⲁⲣⲁⲧ ϥ̄ · ⲁⲩⲱ ⲉⲃⲟⲗ ϩⲛ̄ ⲛⲉⲓ ⲧⲁⲝⲓⲥ ⲕ ⲛⲁ ϩⲉ ⲉ ⲟⲩⲉⲓ ⲉ ⲥ ϫⲟⲥⲉ ⲉⲕⲉ ⲟⲩⲉ ⲓ ⲉⲣⲉ ⲡ ⲣ︦ⲣ︦ⲟ︦ ϫⲟ ⲥⲉ ⲉⲣⲟ ⲟⲩ ⲧⲏⲣ ⲟⲩ · ⲉⲥϣⲁⲛ ϣⲱⲡⲉ ⲇⲉ ⲛⲧⲉ ⲟⲩ ⲣⲱⲙⲉ ⲕⲱ ⲛⲁ ϥ ⲛ̄ ⲟⲩ ⲙⲛ̄ⲧ ϣⲃⲏⲣ · ⲙⲛ̄ ⲟⲩⲁ̄ ϩⲛ̄ ⲛⲉⲓ ⲧⲁⲝⲓⲥ ⲛ̄ ⲃⲁⲥⲓⲗⲓⲕⲟⲛ · ⲛ ϥ̄ ϯ ⲛⲁ ϥ ⲛ̄ ϩⲉⲛ ⲧⲁⲉⲓⲟ̄ ⲙⲛ̄ ϩⲉⲛ ⲭⲣⲏⲙⲁ · ⲙⲏ̄ ⲉ ⲩ ϯ ⲙ̄ⲙⲟ ⲟⲩ ⲛⲁ ϥ ϩⲛ̄ ⲧⲉϥ ⲧⲁⲝⲓⲥ ⲉ ⲧⲉ ϥ ⲛ̄ϩⲏⲧ ⲥ̄ · ⲙ̄ⲙⲟⲛ ⲁⲗⲗⲁ ⲛ̄ⲧ ⲁ ⲩ ⲧⲁⲁ ⲩ ⲛⲁ ϥ ⲉ ⲩ ⲥⲟⲟⲩⲛ ϫⲉ ⲟⲩ ⲛⲟϭ ⲧⲉ ⲧⲉϥ ⲧⲁⲝⲓⲥ · ⲁⲩⲱ ϥ̄ ϩⲏⲛ ⲉ ϩⲟⲩⲛ ⲉ ⲡ ⲣ︤ⲣ︥ⲟ ⲛ̄ ⲛⲁⲩ ⲛⲓⲙ · ⲁⲩⲱ ⲟⲩⲛ̄ ϭⲟⲙ ⲙ̄ⲙⲟ ϥ ⲉ ⲧⲟⲩϫⲟ ϥ ϩⲛ̄ ϩⲱⲃ ⲛⲓⲙ ⲛ̄ ⲕⲩⲛⲇⲩⲛⲟⲥ ⲉ ϥ ⲣ̄ⲡ ⲕⲉ ⲥⲩ︦ⲛ︦ϩⲓⲥⲧⲁ ⲙ̄ⲙⲟ ϥ ⲙ̄ ⲡ ⲣ︦ⲣ︦ⲟ · ϩⲱⲥ ⲣⲱⲙⲉ ⲛ̄ ϣⲁⲩ · ϩⲱⲥ ⲇⲉ ⲛ̄ⲧⲉ ϩⲉⲛ ⲕⲟⲟⲩⲉ ϫⲓ ϩⲙⲟⲧ ⲉⲃⲟⲗ ϩⲓⲧⲟⲟⲧ ϥ̄ ⁖ⲻ Ⲧⲁⲓ ϩⲱⲱ ϥ ⲧⲉ ⲑ ⲉ ⲛ̄ ⲣⲱⲙⲉ ⲛⲓⲙ ⲉⲧ ϯ ⲁⲅⲁⲡⲏ ϩⲓ ⲡⲣⲟⲥⲫⲟⲣⲁ ⲙ̄ ⲡ ⲛⲟⲩⲧⲉ ⲙ̄ ⲡⲉ ϩⲟⲟⲩ ⲙ̄ ⲙⲓⲭⲁⲏ︦ⲗ︦ ϣⲁⲣⲉ ⲡ ⲁⲣⲭⲁⲅⲅⲉ ⲗⲟⲥ ϫⲓ ⲛ̄ⲧⲟⲟⲧ ⲟⲩ ⲛ̄ ⲛⲉⲩ ⲑⲩⲥⲓⲁ · ⲙⲛ̄ ⲛⲉⲩ ⲁⲅⲁⲡⲏ ⲛ ϥ̄ ⲧⲁⲁ ⲩ ⲙ̄ ⲡ ⲛⲟⲩⲧⲉ ⲛ̄ ⲑ ⲉ ⲛ̄ ⲟⲩ ⲛⲟϭ ⲛ̄ ⲥ ⲧⲉⲛⲟⲩϥⲉ ⲛ ϥ̄ ϫⲓ ⲕⲉⲗⲉⲩⲥⲓⲥ ⲛ̄ⲧⲟⲟ̄ⲧ ϥ̄ ⲙ̄ ⲡ ⲛⲟⲩⲧⲉ ϩⲁⲣⲟ ⲟⲩ · ⲛ ϥ̄ ⲥⲟⲃⲧⲉ ⲛⲁ ⲩ ⲛ̄ ⲟⲩ ⲁ̄ϣⲏ ⲛ̄ ⲁⲅⲁⲑⲟⲛ ⲁⲩⲱ ⲛ ϥ̄ ϫⲓⲧ ⲟⲩ ⲛ̄ ϩⲙⲟⲧ ⲛ̄ ⲛⲁϩⲣⲙ̄ ⲡ ⲛⲟⲩⲧⲉ ⲛ̄ ⲥⲉ ⲣ̄ ⲃⲟⲗ ⲛ̄ ⲕⲟⲗⲁⲥⲓⲥ ϣⲁ ⲉⲛⲉϩ · ⲡⲗⲏⲛ ⲉϣϫⲉ ⲧⲉⲧⲛ̄ ⲟⲩⲱϣⲉ ⲉ̄ ⲉⲓⲙⲉ ϫⲉ ⲛ ⲉⲧⲉ ϣⲁⲣⲉ ⲛ̄ ⲣⲱⲙⲉ ⲛⲁ ⲧⲁⲁ ⲩ ⲛ̄ ⲁⲅⲁⲡⲏ · ϩⲓ ⲡⲣⲟⲥⲫⲟⲣⲁ ⲙ̄ ⲡ ⲛⲟⲩⲧⲉ ⲙ̄ ⲡⲉ ϩⲟⲟⲩ · ⲙ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏ︦ⲗ︦ ϣⲁ ϥ ⲇⲓⲁ̄ⲕⲟⲛⲉⲓ ⲙ̄ⲙⲟ ⲟ ⲛⲁ ⲩ ϫⲓⲛ ⲉⲩ ϩⲙ̄ ⲡ ⲕⲟⲥⲙⲟⲥ · ⲥⲱⲧⲙ̄ ⲉ ⲡⲉⲓ ⲛⲟϭ ⲛ̄ ⲕⲉⲫⲁⲗⲓⲟⲛ ⲛ̄ ϣⲟⲩ ⲣ̄ ϣⲡⲏⲣⲉ ⲙ̄ ⲙⲟ ϥ ⲉ ⲩ ⲉⲟⲟⲩ ⲙ̄ ⲡ ⲛⲟⲩⲧⲉ ⲙⲛ̄ ⲡⲉϥ ⲁⲣⲭⲁⲅⲅⲉⲗⲟⲥ ⲉ̄ⲧ ⲟⲩⲁⲁⲃ ⲙⲓⲭⲁⲏⲗ · Ⲛⲉ ⲩⲛ ⲟⲩ ⲣⲱⲙⲉ ⲇⲉ ⲛ̄ ⲇⲓⲕⲁⲓⲟⲥ · ⲙ̄ ⲙⲁⲓ ⲛⲟⲩⲧⲉ ⲁⲩⲱ ⲙ̄ ⲙⲁⲓⲁ̄ⲅⲁⲡⲏ ⲉ ϥ ϣⲟⲟⲡ ϩ︦ⲛ︦ ⲛ ⲉⲛ ⲥⲩ︦ⲛ︦ϩⲟⲣⲓ︦ⲁ︦ ⲉ ⲟⲩⲛ̄ⲧⲁ ϥ ⲙ̄ⲙⲁⲩ ⲛ̄ ⲟⲩ ⲥϩⲓⲙⲉ ⲛ̄ ϩⲁⲕ · ⲁⲩⲱ ⲛ̄ ⲥⲙ̄ⲛⲏ · ⲁⲩⲱ ⲧⲁⲓ ϩⲱⲱ ⲥ ⲉ ⲛⲉ ⲥ ϫⲏⲕ ⲉⲃⲟⲗ · ϩⲙ̄ ⲡ ⲛⲁ ⲙⲛ̄ ⲧ ⲁⲅⲁⲡⲏ · ⲕⲁⲧⲁ ⲑ ⲉ ⲟⲛ ⲙ̄ ⲡⲉⲥ ϩⲁⲓ · ⲛⲁⲓ ⲇⲉ ⲛⲉ ⲩⲛ̄ ⲧⲁ ⲩ ⲙ̄ⲙⲁⲩ ⲛ̄ ⲟⲩ ⲛⲟϭ ⲙ̄ ⲡⲣⲟⲥⲧⲁⲥⲓⲁ ⲉϩⲟⲩⲛ ⲉ ⲡ ⲁⲣⲭ ⲁⲅⲅⲉⲗⲟⲥ ⲙⲓⲭⲁⲏ︦ⲗ︦ · ⲡ ⲣⲁⲛ ⲇⲉ ⲙ̄ ⲡ ⲣⲱⲙⲉ ⲉⲧ ⲙ̄ⲙⲁⲩ ⲡⲉ ⲇⲱⲣⲱⲑⲉⲟⲥ ⲁⲩⲱ ⲡ ⲣⲁⲛ ⲛ̄ ⲧⲉϥ ⲥϩⲓⲙⲉ ⲡⲉ ⲑⲉⲱⲡⲓⲥⲧⲏ · ϫⲓⲛ ⲙ̄ ⲡⲉ ⲟⲩⲟⲉⲓϣ ⲛ̄ⲧ ⲁ ⲩ ϩⲟⲧⲣ ⲟⲩ ⲙⲛ̄ ⲛⲉⲩ ⲉⲣⲏⲩ ⲉ ⲩ ⲟ̄ ⲛ̄ ⲕⲟⲩⲓ ⲙ̄ ⲡⲉ ⲥⲛⲁⲩ · Ⲛⲉ ⲩⲛ̄ⲧⲁ ⲩ ⲙ̄ⲙⲁⲩ ⲛ̄ ⲟⲩ ⲟⲩⲥⲓⲁ ⲉ ⲥ ⲧⲏϣ ⲕⲁⲗⲱⲥ ⲛ̄ⲧ ⲁ ⲥ ϣⲱϫⲡ̄ ⲛⲁ ⲩ ϩⲁ ⲛⲉⲩ ⲉⲓⲟⲧⲉ · ⲛⲉ ⲩ ϣⲱⲡ ⲛⲁ ⲩ ⲛ̄ϭⲓ ϩⲉⲛ ⲧⲃ̄ⲛⲟⲟⲩⲉ ⲉ ⲛⲁϣⲱ ⲟⲩ ⲙⲛ̄ ⲟⲩ ⲁ̄ϣⲏ ⲛ̄ ⲭⲣⲏⲙⲁ · ⲕⲁⲧⲁ ⲧⲉ ⲭⲣⲓⲁ ⲙ̄ ⲡⲉⲓ ⲕⲟⲥⲙⲟⲥ · Ⲛⲉⲓ ⲣⲱⲙⲉ ⲇⲉ ⲉⲧ ⲟⲩⲁⲁⲃ ⲉⲧⲉ ⲇⲱⲣⲟⲑⲉⲟⲥ ⲡⲉ ⲙⲛ̄ ⲑⲉⲱ̄ⲡⲓⲥⲧⲏ ⲧⲉϥ ⲥϩⲓⲙⲉ ⲛⲉ ⲩⲛ̄ⲧⲁⲁ ⲩ ⲙ̄ⲙⲁⲩ ⲛ̄ ⲟⲩ ⲥⲩⲛⲏⲑⲓⲁ ⲉϩⲟⲩⲛ ⲉ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ ⲉⲩϣⲁⲛ ⲡⲱϩ ⲉ ⲥⲟⲩ ⲙⲛ̄ⲧ ⲥⲛⲟⲟⲩⲥ ⲕⲁⲧⲁ ⲉⲃⲟⲧ · ϣⲁ ⲩ ⲧⲁⲥⲥⲉ ⲛ̄ ⲧⲉ ⲡⲣⲟⲥ ⲫⲟⲣⲁ · ϩⲛ̄ ⲥⲟⲩ ⲙⲛ̄ⲧ ⲟⲩ︦ⲉ︦ · ⲉ ϩⲧⲟⲟⲩⲉ ⲛ̄ ⲥⲟⲩ ⲙⲛ̄ⲧ ‐ ⲥⲛⲟⲟⲩⲥ · ⲛ̄ ϣⲱⲣⲡ̄ ⲙⲛ̄ ϣⲁⲩ ⲧⲛ̄ⲛⲟⲟⲩ ⲛ̄ ⲧ ⲁⲡⲁⲣⲭⲏ ⲙⲛ̄ ⲧⲉ ⲡⲣⲟⲥⲫⲟⲣⲁ · ⲉ ⲡ ⲧⲟⲡⲟⲥ ⲙ̄ ⲡ ⲁⲣⲭⲁⲅⲅⲉⲗⲟⲥ · ϩⲛ̄ ⲟⲩ ⲟⲩⲣⲟⲧ · ⲙⲛ︦ⲛ︦ⲥⲱ ⲥ ϣⲁ ⲩ ⲕⲱⲛⲥ̄ ⲛ̄ ⲟⲩ ⲉⲥⲟⲟⲩ · ⲛ̄ ⲥⲉ ⲥⲙⲓⲛⲉ ⲛ̄ ϩⲉⲛ ⲭⲁⲗⲕⲓⲟⲛ ⲛⲁ ⲁ ϥ · ϩⲓⲗⲁⲭⲁⲛⲟⲛ ⲛ̄ ⲥⲉ ⲧⲱⲕ ⲛ̄ ϩⲉⲛ ⲟⲉⲓⲕ ⲉ̄ ⲡ ϩⲱⲃ ⲛ̄ ⲧⲉ ⲭⲣⲓⲁ · ⲉⲩϣⲁⲛ ϫⲓ ⲇⲉ ϩⲛ̄ ⲙ̄ ⲙⲩⲥⲧⲏ ⲣⲓⲟⲛ ⲉⲧ ⲟⲩⲁⲁⲃ · ϣⲁ ⲩ ⲧⲉϩ︦ⲙ︦ ⲟⲩⲟⲛ ⲛⲓⲙ ⲉⲧ ϣⲁⲁⲧ ⲉⲧ ⲟⲩ ⲛⲁ ϩⲉ ⲉⲣⲟ ⲟⲩ · ⲙⲛ̄ ⲛ︤ ⲃⲗ̄ⲗⲉ · ⲙⲛ̄ ⲛ̄ ϭⲁⲗⲉ · ⲙⲛ̄ ⲛⲉ ⲭⲏⲣⲁ ⲙⲛ̄ ⲛ̄ ⲟⲣⲫⲁⲛⲟⲥ ⲙⲛ̄ ⲛ̄ ϣⲙ̄ⲙⲟ · ⲙⲛ̄ ⲛ ⲉⲧ ⲟⲩ ⲛⲁ ϩⲉ ⲉⲣⲟ ⲟⲩ ⲛ̄ ⲥ ⲉⲛ̄ⲧ ⲟⲩ ⲉϩⲟⲩⲛ ⲉ ⲛⲉⲩ ⲏⲓ ⲛ̄ ⲥⲉ ⲁ̄ϩⲉ ⲣⲁⲧ ⲟⲩ ⲉⲣⲟ ⲟⲩ ⲙ̄ ⲡⲉ ⲥⲛⲁⲩ ⲛ̄ ⲥⲉ ⲇⲓⲁ̄ⲕⲟⲛⲉⲓ ⲛⲁ ⲩ ϣⲁⲛⲧ ⲟⲩ ⲱ̄ ⲉ ⲩ ⲟⲩⲱⲙ · ⲁⲩⲱ ⲛ̄ ⲥⲉ ϯ ⲛⲁ ⲩ ⲛ̄ ⲟⲩ ⲏⲣⲡ̄ ⲉ̄ ⲛⲁϣⲱ ϥ Ⲉⲩϣⲁⲛ ⲛⲁⲩ ⲇⲉ ⲉ ⲉⲓ ⲉⲃⲟⲗ ϣⲁ ⲩ ⲧⲱϩⲥ̄ ⲛ̄ ⲧⲉⲩ ⲁ̄ⲡⲉ ⲛ̄ ⲟⲩ ⲛⲉϩ ⲛ̄ ⲥⲉ ⲑⲡⲟ ⲟⲩ ⲉⲃⲟⲗ ϩⲛ̄ ⲟⲩ ⲣⲁϣⲉ ⲉ ⲩ ϫⲱ ⲙ̄ⲙⲟ ⲥ ϫⲉ ⲃⲱⲕ ϩⲛ̄ ⲟⲩ ⲉⲓⲣⲏⲛⲏ ⲛⲉ ⲥⲛⲏⲩ ⲙ̄ ⲙⲉⲣⲓⲧ · ⲁ ⲛ ⲣ̄ ⲡ ⲙ̄ⲡϣⲁ ⲅⲁⲣ ⲛ̄ ⲟⲩ ⲛⲟϭ ⲛ̄ ϩⲙⲟⲧ · ⲁ ⲧⲉⲧⲛ̄ ⲉⲓ ϣⲁⲣⲟ ⲛ ⲙ̄ ⲡ ⲟⲟⲩ · Ⲛⲁⲓ ⲇⲉ ⲛⲉ ⲩ ⲉⲓⲣⲉ ⲙ̄ⲙⲟ ⲟⲩ ⲕⲁⲧⲁ ⲥⲟⲩ ⲙⲛ̄ⲧ ⲥⲛⲟⲟⲩⲥ ϩⲱⲥ ⲇⲉ ⲛ̄ ⲧⲉ ⲡⲉⲩ ⲥⲧⲉⲛⲟⲩϥⲉ ⲙⲛ̄ ⲧⲉⲩ ⲁⲅⲁⲡⲏ ⲃⲱⲕ ϣⲁ ⲡ ⲛⲟⲩⲧⲉ ⲉϩⲣⲁⲓ ⲙ̄ ⲡⲏⲩ︦ⲉ︦ · ⲉⲣⲉ ⲟⲩⲟⲛ ⲛⲓⲙ ⲧⲓⲉⲟⲟⲩ ⲛⲁ ⲩ ⲙ̄ ⲡⲉⲩ ⲟⲩ︦ⲟ︦ⲉⲓϣ ⲧⲏⲣ ϥ̄ ⲉⲧⲃⲉ ⲧⲉⲩ ⲙⲛ̄ⲧ ⲥⲱⲧⲡ̄ · ⲁⲩⲱ ⲛⲉ ⲩ ϩⲱⲡ ⲛ̄ ⲧⲉⲩ ⲁⲣⲉⲧⲏ̄ · ϩⲓ ⲟⲩ ⲥⲟⲡ ⲛⲉ ⲩ ϣⲓⲛⲉ ⲁⲛ ⲛ̄ⲥⲁ ⲗⲁⲁⲩ ⲛ̄ ⲉⲟⲟⲩ · ⲉ ⲡⲁ ⲣⲱⲙⲉ ⲡⲉ · ⲁⲗⲗⲁ ⲛⲉⲣⲉ ⲧⲉⲩ ϩⲉⲗⲡⲓⲥ ⲧⲏⲣ ⲥ̄ ϣⲟⲟⲡ ϩⲙ̄ ⲡ ⲛⲟⲩⲧⲉ · ⲙⲛ̄ ⲡ ⲁⲣⲭ ⲁⲅⲅⲉⲗⲟⲥ ⲙⲓⲭⲁⲏⲗ Ⲁ ⲥ ϣⲱⲡⲉ ⲇⲉ ⲙⲛ︦ ⲛ︦ⲥⲁ ⲟⲩ ⲛⲟϭ ⲛ̄ ⲟⲩⲟⲉⲓϣ ⲉ ⲩ ⲙⲏⲛ ⲉⲃⲟⲗ · ⲛ̄ ⲧⲉⲓ ϩⲉ ⲁ ⲡ ⲛⲟⲩⲧⲉ ⲕⲉⲗⲉⲩ︦ⲉ︦ · ⲁ ⲧ ⲁⲛⲁⲃⲁⲥⲓⲥ ϣⲱⲡⲉ · ⲉ ⲧⲙ̄ ⲧⲣⲉ ⲡ ⲙⲟⲟⲩ ⲉⲓ ⲉ̄ϫⲙ̄ ⲡ ⲕⲁϩ ⲉ ⲩ ⲡⲁⲓⲇⲉⲩⲥⲓⲥ ⲛ̄ ⲛ̄ ϣⲏⲣⲉ ⲛ̄ ⲛ̄ ⲣⲱⲙⲉ ⲉⲧⲃⲉ ⲛⲉⲩ ⲛⲟⲃⲉ · ⲗⲟⲓⲡⲟⲛ ⲁ ϥ ⲁⲙⲁϩⲧⲉ ⲙ̄ⲙⲟ ϥ ⲛ ϣⲟ︦ⲙ︦ⲧⲉ ⲛ̄ ⲣⲟⲙⲡⲉ ⲛⲥⲁ ⲛⲉⲩ ⲉⲣⲏⲩ · ϩⲱⲥ ⲇⲉ ⲛ̄ⲧⲉ ⲡ ⲕⲁϩ ⲛ̄ ⲕⲏⲙⲉ ϣⲱⲡⲉ ϩ︦ⲛ︦ ⲟⲩ ⲛⲟϭ ⲛ̄ ϣⲧⲟⲣⲧⲣ̄ · ⲙⲛ̄ ⲛ ⲉⲧ ϩⲓϫⲱ ϥ ⲛ̄ ⲥⲉ ⲣ̄ ⲡ ⲱⲃϣ̄ ⲙ̄ ⲡ ⲥ ⲉⲓ ϩⲛ̄ ⲕⲏⲙⲉ · ⲕⲁⲧⲁ ⲡ ⲉⲧ ⲥⲏϩ · ⲗⲟⲓⲡⲟⲛ ⲁ ⲩ ⲙⲟⲩ ⲛ̄ϭⲓ ϩⲁϩ ⲛ̄ ⲣⲱⲙⲉ ϩⲓ ⲧⲃ̄ⲛⲏ · ⲉⲃⲟⲗ ϫⲉ ⲙ̄ⲡⲉ ⲙⲟⲟⲩ ⲉ ⲓ ⲛⲁⲩ ⲉϫⲙ̄ ⲡ ⲕⲁϩ ⲛ̄ ϣⲟⲙ︦ⲧ︦ⲉ ⲛ̄ ⲣⲟⲙⲡⲉ ⲛ̄ⲥⲁ ⲛⲉⲩ ⲉⲣⲏⲩ · ⲡⲉ ⲣⲱⲙⲉ ⲇⲉ ⲉⲧ ⲟⲩⲁⲁⲃ · ⲙⲛ̄ ⲧⲉϥ ⲥϩⲓⲙⲉ ⲙ̄ⲡ ⲟⲩ ⲕⲁ ⲧⲟⲟⲧ ⲟⲩ ⲉⲃⲟⲗ ϩⲙ̄ ⲡ ⲉⲧ ⲟⲩ ⲉⲓⲣⲉ ⲙ̄ⲙⲟ ϥ ⲕⲁⲧⲁ ⲉⲃⲟⲧ · ⲉ ⲩ ⲥⲟⲡⲥⲡ̄ ⲙ̄ ⲡ ⲛⲟⲩⲧⲉ ⲙⲛ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏ︦ⲗ︦ · ϫⲉ ⲙ̄ⲡⲣ̄ ⲱϫⲛ̄ ⲛ̄ ⲧⲉⲕ ⲁⲅⲁⲡⲏ ⲙⲛ̄ ⲧⲉⲕ ⲡⲣⲟⲥⲫⲟⲣⲁ ϩⲛ̄ ⲛⲉⲛ ϭⲓϫ ⲁⲛⲟⲛ ⲛⲉⲕ ϩⲙ̄ϩⲁⲗ · ⲉ ⲩ ϣⲟⲟⲡ ⲛ̄ ⲧⲉⲓ ϩⲉ · ⲁ ⲩ ⲁⲣⲭⲉⲓ ⲛ̄ ϣⲱⲱⲧ ϩⲱ ⲟⲩ ⲁⲩⲱ ⲁ ⲩ ⲙⲟⲩ ⲛ̄ϭⲓ ϩⲁϩ ϩⲛ̄ ⲛⲉⲩ ⲧⲃ̄ⲛⲟⲟⲩⲉ · ϩⲁⲡⲗⲱⲥ · ⲁ ⲩ ϫⲉⲕ ⲣⲟⲙⲡⲉ ⲥⲛ̄ⲧⲉ ⲉⲃⲟⲗ · ⲁ ⲩ ⲁⲣⲭⲉⲓ ⲉ ⲧⲙⲉϩϣⲟⲙⲛⲧⲉ · ⲁ ⲛ ⲕⲁ ⲛⲓⲙ ⲉⲧ ⲛ̄ⲧ ⲁ ⲩ ⲱ̄ϫⲛ̄ ⲛ̄ⲧⲟⲟⲧ ⲟⲩ · ⲁⲩⲱ ⲁ̄ ⲛⲉⲩ ⲉⲥⲟⲟⲩ ⲧⲏⲣ ⲟⲩ ⲙⲟⲩ ⲡⲁⲣⲁ ⲟⲩⲁ̄ ⲛ̄ ⲟⲩⲱⲧ · Ⲡ ⲣⲱⲙⲉ ⲇⲉ ⲛ̄ ⲥⲙ̄ⲛⲟⲥ ⲁⲩⲱ ⲙ̄ ⲡⲓⲥⲧⲟⲥ · ⲡⲉϫⲁ ϥ ⲛ̄ ⲧⲉϥ ⲥϩⲓⲙⲉ ϫⲉ ⲧⲁ ⲥⲱⲛⲉ ⲧⲱⲟⲩⲛ ⲉⲓⲥ ϩⲏⲏⲧⲉ ⲥⲟⲩ ⲙⲛ̄ⲧ ⲥⲛⲟⲟⲩⲥ ⲙ̄ ⲡⲁⲟ̄ⲡⲉ ⲣⲁⲥⲧⲉ · ⲙⲁⲣ ⲛ̄ ϥⲓ ⲡ ⲣⲟⲟⲩϣ ⲛ̄ ⲧⲉ ⲡⲣⲟⲥⲫⲟⲣⲁ ⲛ̄ ⲧⲛ̄ ⲕⲱⲛⲥ̄ ⲙ̄ ⲡⲉⲓ ⲉⲥⲟⲟⲩ ⲛ̄ ⲧⲛ︦ ⲣ︦ⲡϣⲁ ⲙ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏ︦ⲗ︦ · ⲁⲩⲱ ⲉⲛϣⲁⲛ ⲙⲟⲩ ⲁⲛⲟⲛ ⲛⲁ ⲡ ⲛⲟⲩⲧⲉ · ⲉⲛϣⲁⲛ ⲱⲛϩ̄ ⲁ̄ⲛⲟⲛ ⲛⲁ ⲡ ⲛⲟⲩⲧⲉ · ⲛ̄ⲧⲟⲥ ⲇⲉ ⲡⲉϫⲁ ⲥ ⲛⲁ ϥ ϫⲉ ϥ̄ ⲟⲛ︦ϩ︦ ⲛ̄ϭⲓ ⲡ ϫⲥ̄ ⲡⲁ ⲥⲟⲛ · ϫⲉ ⲡⲉⲓ ⲣⲟⲟⲩϣ ⲡⲁⲓ ⲉⲛⲱⲭⲗⲉⲓ ⲛⲁ ⲓ ⲉⲓⲥ ⲕⲉ ϩⲱⲃ ⲥⲛⲁⲩ · ⲁⲗⲗⲁ ⲙ̄ⲡ ⲉⲓ ϭⲛ̄ⲑⲉ ⲛ̄ ϫⲛⲟⲩ ⲕ ⲁⲛⲁⲩ ⲉ ⲡ ⲉⲛⲧ ⲁ ϥ ϣⲱⲡⲉ ⲙ̄ⲙⲟ ⲛ · ⲁ ⲓ ⲣⲁϣⲉ ⲧⲱⲛⲟⲩ ⲙ̄ ⲡ ⲟⲟⲩ ϫⲉ ⲙ̄ⲡⲉ ⲕ ⲣ̄ ⲡ ⲱⲃ︦ϣ︦ ⲛ̄ ⲧⲉ ⲑⲩⲥⲓⲁ ⲙ̄ ⲡ ⲛⲟⲩⲧⲉ · ⲁⲣ ⲓⲣⲉ ⲡⲁ ⲥⲟⲛ ⲕⲁⲧⲁ ⲑ ⲉ ⲛⲧ ⲁ ⲕ ϫⲟⲟ ⲥ · ⲁ ϥ ⲧⲱⲟⲩⲛ ⲇⲉ ⲛ̄ ϣⲱⲣⲡ̄ ⲛ̄ ⲥⲟⲩ ⲙⲛ̄ⲧ ⲥⲛⲟⲟⲩⲥ ⲙ̄ ⲡⲁⲟ̄ⲡⲉ · ⲁ ⲩ ϫⲱⲕ ⲉⲃⲟⲗ ⲙ̄ ⲡⲉⲩ ϣⲙ̄ϣⲉ ⲧⲏⲣϥ̄ ⲙ̄ⲡ ⲟⲩ ⲉⲓ ⲉ ⲡⲁϩⲟⲩ ⲛ̄ ⲗⲁⲁⲩ ⲡⲁⲣⲁ ⲡⲉ ⲟⲩⲟ̄ⲉⲓϣ ⲙ̄ ⲡ ϩⲉ ⲛⲟⲩϥⲉ · ⲁⲩⲱ ⲙ̄ⲡⲉ ⲗⲁⲁⲩ ϣⲱϫⲡ̄ ⲛⲁ ⲩ ⲉ ⲡⲁϩⲟⲩ ⲛ̄ⲥⲁ ϩⲉⲛ ⲕⲟⲩⲓ ⲉ ⲛ︦ ⲟ︦ⲉⲓⲕ · ⲙⲛ̄ ⲟⲩ ⲕⲟⲩⲓ ⲛ̄ ⲏⲣⲡ̄ ⲙ̄ⲙⲁⲧⲉ ϣⲁ ϩⲣⲁⲓ ⲉ̄ ⲛⲉⲩ ⲕⲉ ϩⲃ̄ⲥⲱ ⲧⲏⲣ ⲟⲩ · ϣⲁ ⲛ ⲉⲧ ⲟⲩ ⲥⲩⲛⲁⲅⲉ ⲛ̄ϩⲏⲧ ⲟⲩ · ⲁⲩⲱ ϩ︦ⲛ︦ ⲛⲁⲓ ⲛⲉ ⲩ ϣⲡ̄ϩⲙⲟⲧⲛ̄ⲧ ⲙ̄ ⲡ ⲛⲟⲩⲧⲉ ⲙⲛ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏ︦ⲗ︦ ⲁⲩⲱ ⲉ ⲩ ϣⲗⲏⲗ ⲉ ⲩ ⲥⲙⲟⲩ ⲉ ⲡ ⲛⲟⲩⲧⲉ · ⲙ̄ ⲡⲉ ϩⲟⲟⲩ ⲙⲛ̄ ⲧⲉ ⲩϣⲏ ϩ︤ⲛ︥ ϩⲉⲛ ⲣ︤ⲙ︥ⲉⲓⲟⲟⲩ · ⲉ ⲩ ϫⲱ ⲙ̄ⲙⲟ ⲥ ϫⲉ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏ︦ⲗ︦ ⲡⲁⲣⲁⲕⲁⲗⲉⲓ ⲙ̄ ⲡ ⲛⲟⲩⲧⲉ ⲉϩⲣⲁⲓ ⲉ ϫⲱ ⲛ · ⲛ ϥ̄ ⲟⲩⲱⲛ ⲛⲁ ⲛ ⲛ̄ ⲧⲉϥ ϭⲓϫ ⲛ̄ ⲥⲙⲟⲩ ϫⲉⲕⲁⲥ ⲛ̄ ⲛⲉ ⲥ ⲱ̄ϫⲛ̄ ⲛ̄ⲧⲱⲧⲛ̄ ⲛ̄ϭⲓ ⲑ ⲉⲗⲡⲓⲥ ⲛ̄ ⲧⲉϥ ⲁⲅⲁⲡⲏ · ⲙⲛ̄ ⲧⲉϥ ⲑⲩⲥⲓⲁ ⲧⲁⲓ ⲉ̄ⲧ ⲛ̄ ϯ ⲙ̄ⲙⲟ ⲥ ϩ︦ⲙ︥︦︦ ⲡⲉϥ ⲣⲁⲛ · ⲱ̄ ⲙⲓⲭⲁⲏⲗ ⲡ ⲛⲟϭ ⲛ̄ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ · ⲛ̄ⲧⲟⲕ ⲡ ⲉⲧ ⲥⲟⲟⲩⲛ ⲙ̄ ⲡⲉⲛ ϩⲏⲧ ⲙⲛ̄ ⲧⲛ̄ ⲡⲣⲟϩⲩⲣⲉⲥⲓⲥ ⲉϩⲟⲩⲛ ⲉⲣⲟ ⲕ · ⲁⲩⲱ ϫⲉ ⲙⲛ̄ⲧ ⲛ̄ ⲗⲁⲁⲩ ⲙ̄ ⲡⲣⲟⲥⲧⲁⲥⲓⲁ ⲙ̄ⲙⲁⲩ ⲛ̄ⲥⲁⲃⲗ̄ⲗⲁ ⲕ · ⲉ ⲕ ⲟ̄ ⲛⲁ ⲛ ⲙ̄ ⲡⲣⲟⲥⲧⲁⲧⲏⲥ ϫⲓⲛ̄ ⲧⲛ̄ ⲙⲛ̄ⲧ ⲕⲟⲩⲓ ϣⲁ ⲧⲉⲛⲟⲩ · ⲉ ⲕ ⲡⲣⲉⲥⲃⲉⲩⲉ̄ ϩⲁⲣⲟ ⲛ ⲛ̄ⲛⲁϩⲣⲙ̄ ⲡ ⲛⲟⲩⲧⲉ ⲡⲉⲛ ⲣ︦ⲣ︦ⲟ Ⲧⲉⲛⲟⲩ ⲇⲉ ⲧⲛ̄ ⲡⲁⲣⲁⲕⲁⲗⲉⲓ ⲙ̄ⲙⲟ ⲕ ⲡⲉⲛ ϥⲁⲓ ⲣⲟⲟⲩϣ ⲉⲧ ⲛⲁⲛⲟⲩ ϥ ⲙⲓⲭⲁⲏⲗ · ⲉϣⲱⲡⲉ ϩⲟⲗⲱⲥ ⲡⲉⲓ ⲛⲟϭ ⲛ̄ ⲙ̄ⲕⲁϩ ⲛ̄ ϩⲏⲧ ϭⲉⲉⲧ ⲉⲣⲟ ⲛ ϩⲛ̄ ⲧⲉⲛ ϩⲁⲏ̄ · ⲙⲛ︤ⲛ︥ⲥⲁ ⲛⲉⲥⲩ̄ⲛⲑⲩⲕⲏ · ⲛ̄ⲧ ⲁ ⲛ ⲥⲙⲛ̄ⲧ ⲟⲩ ⲛⲙ̄ⲙⲁ ⲕ ⲙⲛ̄ ⲡ ⲛⲟⲩⲧⲉ · ⲉ̄ ⲧⲙ̄ ⲟⲩⲱ̄ⲥϥ̄ ⲛ̄ ⲧⲉⲕ ⲑⲩⲥⲓ︦ⲁ︦ ⲙⲛ̄ ⲧⲉⲕ ⲁⲅⲁⲡⲏ ⲉⲓⲉ ⲙⲁⲣⲉ ⲧⲉⲕ ⲙⲛ̄ⲧ ⲁⲅⲁⲑⲟⲥ ⲉ̄ϩⲟⲩⲛ ⲉ ⲧ ϩⲓⲕⲱⲛ ⲧⲏⲣ ⲥ̄ ⲙ̄ ⲡ ⲛⲟⲩⲧⲉ · ⲉ̄ ⲉⲓⲣⲉ ⲛⲙ̄ⲙⲁ ⲛ ⲙ̄ ⲡⲉⲓ ⲛⲟϭ ⲛ̄ ⲁⲅⲁⲑⲟⲛ · ⲛ ⲅ̄ ⲡⲁⲣⲁⲕⲁⲗⲉⲓ ⲙ̄ ⲡ ⲛⲟⲩⲧⲉ ⲡ ⲣ︦ⲣ︦ⲟ︦ ⲛ̄ ⲛⲉ ⲣ︦ⲣ︦ⲱ︦ⲟⲩ ⲉ̄ⲧⲃⲏⲏⲧ ⲛ̄ ⲛ ϥ︦ ⲣ︦ⲡⲛⲁ ⲛⲙ̄ⲙⲁ ⲛ ⲛ ϥ̄ ⲡⲟⲟ̄ⲛⲉ̄ ⲛ ⲉⲃⲟⲗ ϩⲙ̄ ⲡⲉⲓ ⲃⲓⲟⲥ · ⲕⲁⲧⲁ ⲑ ⲉ ϩⲱⲱ ⲛ ⲛ̄ ⲛⲉⲛ ⲉⲓⲟⲧⲉ ⲧⲏⲣ ⲟⲩ · Ⲉⲓⲥ ϩⲏⲏⲧⲉ ⲅⲁⲣ ⲱ̄ ⲡⲉⲛ ⲡⲣⲟⲥⲧⲁⲧⲏⲥ ⲕ̄ ⲛⲁⲩ ⲉ ⲡⲉⲛⲑⲃ̄ⲃⲓⲱ̄ ⲛ̄ⲧ ⲁ ϥ ϣⲱⲡⲉ ⲙ̄ⲙⲟ ⲛ ⲛ̄ ⲧ ϣⲃ̄ⲃⲓⲱ ⲛ̄ ⲛⲉⲛ ⲛⲟⲃⲉ · ⲁⲩⲱ ⲛⲁⲛⲟⲩ ⲥ ⲛⲁ ⲛ ⲉ ⲧⲣⲉ ⲛ ⲙⲟⲩ ⲛ̄ ϩⲟⲩⲟ̄ ⲉⲣⲟ ⲥ ⲉ ⲧⲣⲉ ⲛ ⲱⲛ︦ϩ︦ ϩⲛ̄ ⲟⲩ ϭⲣⲱⲱϩ ⲛ̄ ⲧⲛ︦ ⲣ︦ ⲡ ⲱⲃϣ̄ ⲛ̄ ⲧⲉⲕ ⲑⲩⲥⲓⲁ ⲙⲛ̄ ⲧⲉⲕ ⲡⲣⲟⲥⲫⲟⲣⲁ · ϫⲉ ϣⲁⲣⲉ ⲧ ⲙⲛ̄ⲧ ϩⲏⲕⲉ ⲅⲁⲣ ⲣ̄ ϩⲁϩ ⲛ̄ ϩⲟⲟⲩⲉ ϥ ϩⲟⲟⲩ ⲁⲩⲱ ϣⲁⲥⲧⲣⲉ ⲛⲉⲧ ⲛ̄ϩⲏⲧ ⲥ̄ ⲁⲣ ⲛⲁ ⲙ̄ ⲡ ⲣⲁⲛ ⲙ̄ ⲡ ⲉⲛⲧ ⲁ ϥ ⲧⲁⲙⲓⲟ ⲟⲩ · ⲁ̄ϫⲛ̄ ϩⲟⲧⲉ · Ⲧⲉⲛⲟⲩ ⲟⲛ ⲧⲛ̄ ⲡⲁϩⲧ̄ ⲙ̄ ⲡⲉⲕ ⲙ̄ⲧⲟ ⲉⲃⲟⲗ · ⲱ̄ ⲡⲁⲣⲭⲏⲥⲧⲣⲁⲧⲏⲕⲟⲥ ⲉⲧ ⲟⲩⲁⲁⲃ ⲙⲓⲭⲁⲏ︦ⲗ︦ ⲙ̄ⲡⲣ̄ ⲟⲃϣ ⲕ̄ ⲉⲣⲟ ⲛ ⲁⲛⲟⲛ ⲛⲉⲕ ϩⲙ̄ϩⲁⲗ · ⲧⲛ̄ ⲥⲟⲟⲩⲛ ⲅⲁⲣ · ϫⲉ ⲕ̄ ϩⲏⲛ ⲉ̄ϩⲟⲩⲛ ⲉ ⲡ ⲣ︦ⲣ︦ⲟ︦ ⲛ̄ ⲛⲁⲩ ⲛⲓⲙ · ⲁⲩⲱ ⲕ̄ ⲟⲩⲏⲏⲩ · ⲁⲛ ⲉⲃⲟⲗ ⲛ̄ ⲛ ⲉⲧ ⲉⲡⲉⲓⲕⲁⲗⲉⲓ ⲙ̄ⲙⲟ ⲕ · ⲁⲗⲗⲁ ⲕ̄ ϩⲏⲛ ⲉϩⲟⲩⲛ ⲉ̄ⲣⲟ ⲟⲩ ⲕⲁⲧⲁ ⲡ ⲉⲧ ⲥⲏϩ · ϫⲉ ϣⲁⲣⲉ ⲡ ⲁⲅⲅⲉⲗⲟⲥ ⲙ̄ ⲡ ϫⲟⲉⲓⲥ ⲕⲱⲧⲉ ⲉ ⲛ ⲉⲧ ⲣ̄ ϩⲟⲧⲉ ϩⲏⲧ ϥ̄ ⲁⲩⲱ ϣⲁ ϥ ⲛⲁϩⲙ ⲟⲩ · ϣⲁ ϥ ϫⲟⲟ ⲥ ⲟⲛ ϩⲛ̄ ⲕⲉ ⲙⲁ ϫⲉ ϣⲁ ϥ ⲛ︤ⲁ︥ⲉ ⲁⲩⲱ ϣⲁ ϥ ⲧⲓ ⲙ̄ ⲡⲉ ϩⲟⲟⲩ ⲧⲏⲣ ϥ̄ · ⲉⲓⲥ ϩⲏⲏⲧⲉ ⲟⲛ ⲱ̄ ⲡⲉⲛ ⲡⲣⲉⲥⲃⲉⲩⲧⲏⲥ ⲙⲓⲭⲁⲏ︦ⲗ︦ · ⲕ̄ ⲛⲁⲩ ⲉ ⲡⲉⲛ ϣⲱⲱⲧ ⲧⲏⲣ ϥ̄ ⲉⲧ ϩⲓϫⲱ ⲛ · ⲁⲩⲱ ⲙⲛ̄ⲧⲁ ⲛ ⲗⲁⲁⲩ ⲛ̄ ϣⲁϫⲉ ⲉ ϫⲱ ⲉⲓ ⲙⲏⲧⲉⲓ ⲉ ⲡⲁⲓ ⲙ̄ⲙⲁⲧⲉ ϫⲉ ⲁ ⲛ ⲣ̄ ϩⲏⲕⲉ ⲉⲙⲁⲧⲉ ⲃⲟⲏ̄ⲑⲉⲓ ⲉ ⲣⲟ ⲛ ⲡ ⲛⲟⲩⲧⲉ ⲡⲉⲛ ⲥⲱⲧⲏⲣ · ⲛ ⲅ̄ ⲥⲁⲁⲧ ⲛ̄ ⲉⲧⲃⲉ ⲡ ⲉⲟⲟⲩ ⲙ̄ ⲡⲉⲕ ⲣⲁⲛ ⲁⲩⲱ ⲧⲛ̄ ⲛⲁ ϫⲱ ⲟⲛ ⲙ̄ ⲡⲉⲓ ⲕⲉ ⲟⲩⲁ̄ · ϩ︦ⲛ︦ ⲟⲩ ϣⲡ̄ ϩⲙⲟⲧ · ϫⲉ ⲡ ϫⲟⲉⲓⲥ ⲡ ⲉⲛⲧ ⲁ ϥ ⲧⲁⲁ ⲩ ⲛ̄ⲧⲟϥ ⲟⲛ ⲡ ⲉⲛⲧ ⲁ ϥ ϥⲓⲧ ⲟⲩ · ⲑ ⲉ ⲉ ⲧⲣ︤ ⲁ︥ ⲛⲁ ϥ ⲧ ⲉⲛⲧ ⲁ ⲥ ϣⲱⲡⲉ · ⲉⲣⲉ ⲡ ⲣⲁⲛ ⲙ̄ ⲡ ϫ︦ⲥ︦ ϣⲱⲡⲉ ϥ̄ ⲥⲙⲁⲙⲁⲁⲧ ϣⲁ ⲉⲛⲉϩ ϩⲁⲙⲏⲛ · Ⲛⲁⲓ ⲇⲉ ⲉⲣⲉ ⲛ ⲉⲧ ⲟⲩⲁⲁⲃ ϫⲱ ⲙⲙⲟ ⲟⲩ · ⲉ ⲩ ⲙⲏⲛ ⲉⲃⲟⲗ ϩⲛ̄ ⲟⲩ ⲥⲟⲡⲥⲡ̄ · ⲙ̄ ⲡ ⲛⲟⲩⲧⲉ ⲙⲛ̄ ⲡⲉϥ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏ︦ⲗ︦ · ϫⲓⲛ̄ ⲥⲟⲩ ⲙⲛ̄ⲧ ⲥⲛⲟⲟⲩⲥ ⲙ̄ ⲡⲁⲟ̄ⲡⲉ · ϣⲁ ⲡ ⲛⲁⲩ ⲛ̄ ϫⲡ̄ ⲯⲓⲧⲉ · ⲛ̄ ⲥⲟⲩ ⲙⲛ̄ⲧ ⲥⲛⲟⲟⲩⲥ ⲛ̄ ⲁⲑⲱ̄ⲣ · ⲉⲧⲉ ⲡⲁⲓ ⲡⲉ ⲡ ⲛⲟϭ ⲛ̄ ϣⲁ̄ ⲉ ⲙ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏ︦ⲗ︦ Ϩⲧⲟⲟⲩⲉ ⲇⲉ ⲛ̄ⲧⲉⲣⲉ ϥ ϣⲱⲡⲉ ⲛⲉ ⲁ̄ ⲡ ⲛⲁⲩ ⲅⲁⲣ ϣⲱⲡⲉ ⲉ ⲧⲣⲉ ⲩ ⲧⲁⲥⲥⲉ ⲛ̄ ⲧⲉ ⲡⲣⲟⲥⲫⲟⲣⲁ ϫⲓ ⲛ̄ ⲣⲟⲩϩⲉ ⲛ̄ ⲥⲟⲩ ⲙⲛ̄ ⲧ ⲟⲩ︦ⲉ︦ · ⲧⲁⲣ ⲟⲩ ⲥⲙⲛ̄ⲧ ⲥ̄ ⲛⲁ ⲩ ⲛ̄ ϣⲱⲣ︦ⲡ︦ ⲙ̄ ⲡ ϣⲁ̄ ⲕⲁⲧⲁ ⲡⲉⲩ ⲉⲑⲟⲥ · ⲁ ϥ ϯ ⲡⲉϥ ⲟⲩⲟⲓ ⲛ̄ϭⲓ ⲡ ⲣⲱⲙⲉ ⲉⲧ ⲟⲩⲁⲁⲃ ⲁⲩⲱ ⲙ̄ ⲡⲓⲥⲧⲟⲥ ⲛⲁⲙⲉ ⲉ ⲧⲉϥ ⲥϩⲓⲙⲉ : ⲡⲉϫⲁ ϥ ⲛⲁ ⲥ ϩⲛ̄ ⲟⲩ ⲑⲃ̄ⲃⲓⲱ̄ ⲙⲛ̄ ⲟⲩⲱⲗ︦ⲥ︦ ⲛ̄ ϩⲏⲧ ϫⲉ ⲧⲁ ⲥⲱⲛⲉ · ⲉⲣ ϩⲙⲟⲟⲥ ⲉ ⲣ ⲣ̄ ⲟⲩ ⲙⲏ ⲧⲓ ⲥⲟⲟⲩⲛ ⲁⲛ ϫⲉ ⲁϣ ⲛ̄ ϣⲁⲣⲁⲥⲧⲉ · ⲙⲏ ⲧⲁ ⲥⲱⲛⲉ ⲁⲣ ⲣ̄ ⲡ ⲱⲃϣ̄ ⲛ̄ ⲧⲟⲩ ⲥⲩⲛⲏⲑⲓⲁ ⲉⲧ ⲛⲁⲛⲟⲩ ⲥ · ⲙⲏ ⲁ ⲡⲉ ⲣ ⲡ ⲙⲉⲉⲩⲉ ⲙ̄ ⲡ ⲁⲣⲭⲁⲅⲅⲉⲗⲟⲥ ⲗⲟ ϩⲙ̄ ⲡⲟⲩ ϩⲏⲧ ⲙ̄ ⲡ ⲟⲟⲩ · ⲙ̄ⲡⲱⲣ ⲧⲁ ⲥⲱⲛⲉ ⲙ̄ⲡⲣ̄ ⲉⲓⲁ ⲧ ⲟⲟⲧⲉ ⲛ̄ⲥⲁ ⲧⲉⲛ ϩⲉⲗ ⲡⲓⲥ · ⲟⲩⲛ̄ ϣ ϭⲟⲙ ⲙ̄ ⲡ ⲛⲟⲩⲧⲉ ⲉ ϩⲱⲃ ⲛⲓⲙ · ⲥⲱⲧⲙ̄ ϩⲱⲱ ϥ ⲛ̄ ϣⲁϫⲉ ⲛ̄ ⲥⲟⲗⲥ︦ⲗ︦ ⲛ̄ⲧⲉ ⲙⲁⲕⲁⲣⲓⲁ̄ ⲛ̄ ⲥϩⲓⲙⲉ ⲉⲧ ⲥ ⲧⲁⲩⲟ̄ ⲙ̄ⲙⲟ ⲟⲩ ⲉ ⲡⲉⲥ ϩⲁⲓ ϩ︦ⲛ︦ ⲟⲩ ⲉⲡⲓⲥⲧⲏⲙⲓⲁ · Ⲡⲉϫⲁ ⲥ ⲛⲁ ϥ ϫⲉ ⲕⲁⲗⲱⲥ ⲏⲗⲑⲉⲥ ⲡⲁ ϫⲟⲉⲓⲥ ⲛ̄ ⲥⲟⲛ · ⲕⲁⲗⲱⲥ ⲁ ⲕ ⲉⲓ ⲛⲁ ⲓ ⲉ ϩⲟⲩⲛ ⲡⲁ ϫⲥ̄ ⲛ̄ ⲥⲟⲛ · ⲕⲁⲗⲱⲥ ⲁ ⲕ ⲉⲓ ⲛⲁ ⲓ ⲉ̄ϩⲟⲩⲛ ⲧⲉⲛⲟⲩ ⲙⲛ̄ ⲡ ⲥⲟⲗⲥ︦ⲗ︦ ⲛ̄ ⲧⲛ̄ ⲙⲛ̄ⲧ ⲣ︦ⲙ︦ ⲙ ⲁⲟ̄ · ⲉⲧⲉ ⲡ ⲣⲁϣⲉ ⲡⲉ ⲛ̄ ⲧⲛ̄ ⲯⲩⲭⲏ ϩⲓ ⲟⲩ ⲥⲟⲡ · ⲁⲗⲏⲑⲱⲥ ⲱ̄ ⲡⲁ ⲥⲟⲛ ϫⲓⲛ ⲙ̄ ⲡ ⲛⲁⲩ Ⲛ̄ ϫⲡ̄ ⲟⲩ ⲉⲓ ⲙ̄ ⲡ ⲟⲟⲩ ϣⲁⲛⲧⲉ ⲕ ⲉⲓ ⲛⲁ ⲓ ⲉϩⲟⲩⲛ ⲧⲉⲛⲟⲩ · ⲙ̄ⲡⲉ ⲟⲩ ⲡⲩⲅⲉ ⲛ ⲣⲙ̄ⲉⲓⲏ̄ ⲗⲟ ϩⲓϫⲛ̄ ⲛⲁⲃⲁⲗ · ⲉ ⲩ ⲥⲱⲕ · ⲉⲣⲉ ⲟⲩ ⲕⲱϩⲧ̄ ⲟⲩⲱⲙ ⲛ̄ⲥⲁ ⲡⲁ ⲥⲁ ⲛ̄ϩⲟⲩⲛ ⲉⲧⲃⲉ ⲡⲉⲣ ⲡ ⲙⲉⲉⲩⲉ ⲙ̄ ⲡ ϣⲁ ⲙ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲡⲉⲛ ⲡⲣⲟⲥ ⲧⲁⲧⲏⲥ ⲁⲩⲱ ⲡⲉⲛ ⲡⲣⲉⲥⲃⲉⲩⲧⲏⲥ ⲙⲓⲭⲁⲏ︦ⲗ︦ · ⲧⲉⲛⲟⲩ ⲇⲉ ⲱ̄ ⲡⲁ ⲥⲟⲛ ⲁ̄ⲙⲟⲩ ⲁⲛⲁⲩ ϫⲉ ⲟⲩ ⲡ ⲉⲧ ⲛ̄ ⲛⲁ ⲁ ϥ ϫⲉ ⲛ̄ ⲛⲉⲧⲛ̄ ⲑⲩⲥⲓⲁ̄ ϫⲉⲛⲁ̄ ⲛ̄ⲧⲟⲟ̄ⲧ ⲛ̄ ⲛ̄ ⲧⲛ̄ ϯ ⲟ̄ⲥⲉ ⲙ̄ ⲡ ⲕⲉⲧ · ⲉⲧⲉ ⲟⲩⲛ̄ ⲧⲁ ⲛ ϥ̄ · ⲉⲡⲉⲓⲇⲏ ⲁ ⲓ ⲥⲱⲧⲙ̄ ⲉ ⲡ ⲥⲁϩ ⲡⲁⲩⲗⲟⲥ ⲡ ⲁⲡⲟⲥⲧⲟ ⲗⲟⲥ ⲉ ϥ ϫⲱ ⲙ̄ⲙⲟ ⲥ ϫⲉ ⲡ ⲉⲛⲧ ⲁ ϥ ⲁⲣⲭⲉⲓ ⲉ ⲩ ϩⲱⲃⲉ ⲛⲁⲛⲟⲩ ϥ · ⲙⲁⲣⲉ ϥ ϫⲟⲕ ϥ̄ ⲉⲃⲟⲗ ϣⲁ ⲡⲉ ϩⲟⲟⲩ ⲛ̄ ⲧ ⲡⲁⲣⲣⲟⲩⲥⲓⲁ̄ ⲙ̄ ⲡⲉⲛ ϫ︦ⲥ︦ ⲓ︦ⲥ︦ · ⲡⲉ ⲭ︦ⲥ︦ · ⲉⲓⲥ ϩⲏⲏⲧⲉ ⲁ ⲛ ⲁⲣⲭⲉⲓ ⲙⲁⲣ ⲛ̄ ϫⲱⲕ ⲉⲃⲟⲗ ⲙ̄ ⲡⲉⲛ ⲁⲓⲧⲏⲙⲁ · ⲡⲉϫⲁ ϥ ⲛⲁ ⲥ ⲛ̄ϭⲓ ⲡⲉ ⲥϩⲁⲓ ϫⲉ ⲟⲩ ⲡ ⲉⲧ ϣⲱϫ︦ⲡ︦ ⲛⲁ ⲛ ⲧⲁ ⲥⲱⲛⲉ · ϫⲉⲕⲁⲥ ⲛ̄ⲛ ⲁ ⲉⲓⲙⲉ ϫⲉ ϥ ⲛ̄ⲁ ⲣⲱϣⲉ ⲉ ⲧⲉⲛ ⲭⲣⲓ︤ⲁ︥ ϫⲓⲛ ⲙ̄ⲙⲟⲛ · ⲡⲉϫⲁ ⲥ ⲛⲁ ϥ ϫⲉ ⲡⲁ ⲥⲟⲛ · ⲟⲩⲛ̄ ϩⲉⲛ ⲕⲟⲩⲓ ⲛ̄ ⲕⲗⲁⲥⲙⲁ ⲛ̄ ⲟⲉⲓⲕ ϣⲱϫⲏ̄ ⲛⲁ ⲛ ⲛⲁ ⲡ ϣⲓ ⲛ̄ ⲕⲱ ϩⲁⲣⲱ ⲟⲩ ⲛ̄ ⲛⲉ ⲥⲛⲏⲩ ⲛ̄ ⲥⲉ ⲟⲩⲱⲙ · ⲁⲩⲱ ⲟⲩ ⲕⲟⲩⲓ ⲛ̄ ⲛⲉϩ ϩⲙ̄ ⲡ ⲗⲁⲕⲱⲛ ϣⲁ ϥ ⲣⲱϣⲉ ⲉⲣⲟ ⲛ · ϩⲛ̄ ⲧ ⲥⲩⲛⲁⲝⲓⲥ ⲙⲛ̄ ⲧ ⲁⲡⲉ ⲛ̄ ⲛ̄ ⲣⲱⲙⲉ · ⲁⲗⲗⲁ ⲙⲛ̄ ⲟ̄ⲉⲓⲕ ϣⲟⲟⲡ · ⲟⲩⲇⲉ ⲥⲟⲩⲟ̄ · ⲡⲉϫⲁ ϥ ϩⲱⲱ ϥ ⲛ̄ϭⲓ ⲡⲉ ⲥϩⲁⲓ ϫⲉ ϩ︤ⲛ︥ ⲟⲩ ⲙⲉ ⲧⲁ ⲥⲱⲛⲉ · ⲉϣϫⲉ ⲛⲁⲓ ϣⲟⲟⲡ · ⲉⲓ︤ⲉ︥ ⲙⲛ̄ ⲟⲩ ⲉ̄ ⲥⲟⲟⲩ ϣⲟⲟⲡ ⲛⲁ ⲛ · ⲛ̄ ⲧⲛ̄ ⲕⲟⲛⲥ ϥ̄ · ⲁⲗⲗⲁ ⲡ ⲟⲩⲱ̄ϣ ⲉ ⲙ̄ ⲡ ϫⲟⲉⲓⲥ ⲙⲁⲣⲉ ϥ ϣⲱⲡⲉ · ⲙⲉⲣⲉ ⲡ ⲛⲟⲩⲧⲉ ⲅⲁⲣ ϫⲛⲟⲛ ⲉ ⲗⲁⲁⲩ · ⲡⲁⲣⲁ ⲧⲉⲛ ϭⲟⲙ · ⲁⲩⲱ ⲛⲁⲛⲟⲩ ⲥ ⲉ ⲧⲣⲉ ⲛ ⲧⲓ ⲛ̄ ⲟⲩ ⲕⲟⲩⲓ ⲛ̄ ϩⲟⲩⲟ ⲉⲣⲟ ⲥ · ⲉ̄ ⲧⲙ̄ ⲧⲣⲉ ⲛ ⲧⲓ ⲛ̄ ⲟⲩ ⲕⲟⲩⲓ ⲛ̄ ϩⲟⲩⲟ ⲉ̄ⲣⲟ ⲥ ⲉ ⲧⲙ̄ ⲧⲣⲉ ⲛ ⲧⲓ ⲉ̄ ⲡ ⲧⲏⲣ ϥ̄ · Ⲡⲗⲏⲛ ⲡ ⲉⲛⲧ ⲁ ϥ ⲉⲓ ⲉ ⲡⲁ ϩⲏⲧ ⲧⲓ ⲛⲁⲁ ϥ · ⲁⲩⲱ ϯ ⲛⲁ ϫⲟⲟ ϥ ⲉⲣ︦ⲟ︦ · ⲉⲓⲥ ⲟⲩ ϣⲧⲏⲛ ⲛ̄ ⲥⲩⲛⲁⲅⲉ · ⲁ ⲥ ϣⲱϫⲡ̄ ⲛⲁ ⲛ ⲉ ⲡ ⲟⲩⲁ̄ · ⲧⲓ ⲛⲁ ⲧⲱⲟⲩⲛ ⲧⲁϥⲓⲧⲱⲓ ⲛ̄ ϣⲟⲣⲡ̄ ⲧⲁ ⲧ ⲁⲁⲥ ϩⲁ ⲡⲉ ⲥⲟⲩⲟ̄ ⲛ̄ ⲧⲉ ⲡⲣⲟⲥⲫⲟⲣⲁ · ⲁⲩⲱ ⲙⲟⲅⲓⲥ ⲛ̄ⲧⲉ ⲧⲉⲥ ⲧⲓⲙⲏ ⲣⲱϣⲉ ⲉ ⲡ ⲗⲁⲟⲥ · ⲉⲃⲟⲗ ϫⲉ ⲡⲉⲥⲟⲩⲟϫⲁϥ ⲧⲱⲛⲟⲩ · ⲉⲛϣⲁⲛ ⲡⲱϩ ⲉⲧⲱ · ⲛ̄ ⲧⲁ ⲃⲱⲕ ⲧⲁ ⲛⲁⲩ ϫⲉ ⲡ ⲛⲟⲩⲧⲉ ⲛ ⲁⲧⲱϣ ⲛⲁ ⲛ · ⲛ̄ ⲟⲩ ⲉⲥⲟⲟⲩ ⲧⲁ ⲧ ⲁⲁⲥ ϩⲁⲣⲟ ϥ · ⲛ̄ ⲧⲛ̄ ⲕⲟⲛⲥ︦ ϥ︦ ⲉ ⲡ ϣⲁ̄ · ⲁⲩⲱ ⲉⲛϣⲁⲛ ⲣ̄ⲡϣⲁ ⲙ̄ ⲡ ⲁⲣⲭⲁⲅⲅⲉⲗⲟⲥ ⲛ̄ ⲣⲁⲥⲧⲉ ⲕⲁⲗⲱⲥ · ϫⲉ ⲡⲁⲓ ⲡⲉ ⲡⲉϥ ⲛⲟϭ ⲛ̄ ϣⲁ̄ · ⲉⲛϣⲁⲛ ϭⲓⲛⲉ ⲟⲛ ⲧⲛ̄ ⲛⲁ ⲟⲩⲱⲙ · ⲛ̄ ⲧⲙ̄ ϭⲓⲛⲉ ⲟⲛ ⲡ ⲧⲱϣ ⲙ̄ ⲡ ϫⲟⲉⲓⲥ ⲡⲉ · Ⲡⲉϫⲁ ⲥ ⲛ̄ϭⲓ ⲧⲉ ⲥϩⲓⲙⲉ ⲛ̄ ⲥⲁⲃⲏ · ⲁⲩⲱ ⲛ̄ ⲣⲉϥ ϯ ⲥⲃⲱ · ϫⲉ ⲡⲁ ϫⲟⲉⲓⲥ ⲛ̄ ⲥⲟⲛⲟⲩ ⲙⲟⲛⲟⲛ ϫⲉ ⲧⲁ ϣⲧⲏⲛ ⲙ ⲛ̄ ⲧⲱⲕ ⲙ̄ⲙⲁⲧⲉ · ⲁⲗⲗⲁ ⲧⲓ ⲛⲁ ϯ ⲛ̄ ⲧⲁ ⲯⲩ ⲭⲏ ϩⲁ ⲧⲉ ⲑⲩⲥⲓⲁ ⲙ̄ ⲡⲁ ϫⲟⲉⲓⲥ ⲡ ⲁⲣⲭⲁⲅⲅⲉⲗⲟⲥ · ⲡⲉϫⲁ ϥ ⲛⲁ ⲥ ⲛ̄ϭⲓ ⲡⲉ ⲥϩⲁⲓ ϫⲉ ⲕⲁⲗⲱⲥ ⲧⲁ ⲥⲱⲛⲉ ⲟⲩⲡⲣⲟϩⲩⲣⲉⲥⲓⲥ ⲉ ⲛⲁⲛⲟⲩ ⲥ ⲧⲛ̄ ⲧⲁⲣ ⲟⲩⲟⲛϩ︦ ⲥ︦ ⲉⲃⲟⲗ · ⲉϩⲟⲩⲛ ⲉ ⲡ ⲁⲣⲭ ⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏ︦ⲗ︦ ·
2	0	sText1	Ⲛⲁⲓ ⲇⲉ ⲛⲧⲉⲣⲉ ϥ ϫⲟⲟⲩ ⲛⲁ ⲩ · ⲛ̄ϭⲓ ⲡ ⲁⲣⲭⲁⲅⲅⲉⲗⲟⲥ ⲙⲓⲭⲁⲏ︤ⲗ︥ ⲉ ⲩ ⲛⲏϫ ⲉⲃⲟⲗ ϩⲓϫⲙ̄ ⲡ ⲕⲁϩ ⲛ̄ ⲑ ⲉ ⲛ̄ ⲛ ⲉⲧ ⲙⲟⲟⲩⲧ · ⲁ ϥ ⲁ̄ⲙⲁϩⲧⲉ ⲛ̄ ⲛⲉⲩ ϭⲓϫ · ⲁ ϥ ⲧⲟⲩⲛⲟⲥ ⲟⲩ · ⲁ ϥ ⲛⲟⲩϫ ⲛ̄ ⲑ ⲟⲧⲉ ⲛ̄ⲥⲁ ⲃⲟⲗ ⲙ̄ⲙⲟ ⲟⲩ · ⲁ ϥ ϯ ⲛⲁ ⲩ ⲛ̄ ⲛⲟⲩⲃ ⲉ ϥ ϫⲱ ⲙ̄ⲙⲟ ⲥ · ϫⲉ ⲛ̄ ⲛⲉⲩ ⲱ̄ϫⲛ̄ ⲟⲩⲇⲉ ⲛ̄ ⲛⲉⲩ ϣⲱⲱⲧ ⲟⲩⲇⲉ ⲛ̄ ⲛ ⲉⲧ ⲛ︦ ⲣ︦ϩⲁⲏ̄ ⲛ̄ ⲗⲁⲁⲩ ⲛ̄ ⲁⲅⲁⲑⲱⲛ · ⲟⲩⲇⲉ ⲛ̄ ⲛⲉⲧⲛ̄ ⲉⲓ ⲉ ⲡⲁϩⲟⲩ ϩⲛ̄ ⲛⲉⲧⲛ̄ ⲑⲩⲥⲓⲁ̄ · ⲙⲛ̄ ⲛⲉⲧⲛ̄ ⲁ̄ⲅⲁⲡⲏ ϫⲓⲛ ⲙ̄ ⲡ ⲟⲟⲩ ϣⲁ ⲡⲉⲧⲛ̄ ϫⲱⲕ ⲉⲃⲟⲗ · Ⲧⲱⲟⲩⲛ ϭⲉ ⲧⲉⲛⲟⲩ ⲛ̄ ⲧⲉⲧⲛ̄ ϫⲱⲕ ⲉⲃⲟⲗ ⲙ̄ⲡϣⲁ̄ ϩ︤ⲛ︥ ⲟⲩ ⲥⲡⲟⲩⲇⲏ ⲉ ⲛⲁⲛⲟⲩ ⲥ ⲁⲩⲱ ⲛ̄ ⲧⲉⲧⲛ̄ ϫⲱⲕ ⲉⲃⲟⲗ ⲙ̄ ⲡⲉⲧⲛ̄ ⲣⲁϣⲉ · ⲛ̄ ⲧⲉⲧⲛ̄ ⲕⲱ ⲉⲃⲟⲗ ⲛ̄ ⲛⲉ ⲥⲛⲏⲩ ⲛ̄ⲧ ⲁ ⲩ ⲉⲓ ϣⲁ ⲣⲱ ⲧ︦ⲛ︦ · ϩⲙ̄ ⲡⲁ ⲣ̄ ⲡ ⲙⲉⲉⲩⲉ̄ ⲛ ⲅ̄ ⲧⲛ̄ⲛⲟⲟⲩ ⲧ ⲁⲥⲟⲩ ⲙ̄ ⲡ ⲉⲥⲟⲟⲩ · ⲙⲛ̄ ⲧⲁ ⲡ ⲧⲃ̄ⲧ · ⲁⲩⲱ ⲛ ⲅ̄ ⲥⲱⲧⲉ ⲛ̄ ⲧⲉ ϣⲧⲏⲛ · ⲁⲩⲱ ⲡ ϣⲟⲙⲛ︦ⲧ︦ ⲛ̄ ϣⲉ ⲛ̄ ϩⲟⲗⲟⲕⲟⲧⲓ̈ⲛⲟⲥ · ⲙⲛ̄ ⲡ ⲕⲉ ϣⲟⲙⲛⲧ ⲛ̄ⲧⲏⲣⲙⲏⲥⲓⲟⲛ · ⲁⲩⲱ ⲉⲣⲉ ⲧⲉ ⲥⲫⲣⲁⲅⲓⲥ ϩⲓϫⲱ ⲟⲩ ⲉ ⲩ ⲧⲟⲟⲃⲉ · ϩⲙ̄ ⲡ ⲣⲁⲛ ⲙ̄ ⲡ ⲉⲓⲱⲧ ⲙⲛ̄ ⲡ ϣⲏⲣⲉ ⲙⲛ̄ ⲡⲉ ⲡⲛ︦ⲁ︦ ⲉⲧ ⲟⲩⲁⲁⲃ · ⲟⲩⲙⲛ︦ⲧ︦‐ ⲛⲟⲩⲧⲉ ⲛ̄ ⲟⲩⲱ̄ⲧ ⲉ ⲥ ϫⲏⲕ ⲉⲃⲟⲗ · Ⲛⲁⲓ ⲇⲉ ⲛ̄ⲧⲉⲣⲉ ϥ ϫⲟⲟⲩ ⲛⲁ ⲩ ⲁ ϥ ϯ ⲛⲁ ⲩ ⲛ̄ ϯ ⲣⲏⲛⲏ ⲁ ϥ ⲃⲱⲕ ⲉϩⲣⲁⲓ ⲙ̄ ⲡⲏⲩ︦ⲉ︦ ϩⲛ̄ ⲟⲩ ⲉⲟⲟⲩ ⲙⲛ̄ ⲛⲉϥ ⲁⲅⲅⲉⲗⲟⲥ ⲉⲧ ⲟⲩⲁⲁⲃ · ⲉⲣⲉ ⲇⲱⲣⲟⲑⲉⲟⲥ · ⲙⲛ̄ ⲑⲉⲱ̄ⲡⲓ̈ⲥⲧⲏ ϭⲱϣⲧ̄ ⲛ̄ⲥⲱ ϥ · ϣⲁⲛⲧⲉ ϥ ⲃⲱⲕ ⲉϩⲣⲁⲓ ⲉ̄ ⲧ ⲡⲉ̄ ϩⲛ̄ ⲟⲩ ⲉⲓⲣⲏⲛⲏ ϩⲁⲙⲏⲛ · ⲇⲱⲣⲟⲑⲉⲟⲥ ⲇⲉ ⲙⲛ̄ ⲑⲉⲱ̄ⲡⲓⲥⲧⲏ · ⲁ ⲩ ⲉⲓⲣⲉ ⲕⲁⲧⲁ ⲑ ⲉ ⲛ̄ⲧ ⲁ ϥ ϩⲱⲛ ⲉⲧⲟⲟⲧ ⲟⲩ ⲛ̄ϭⲓ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏ︦ⲗ︦ · ⲁ ⲩ ϫⲱⲕ ⲉⲃⲟⲗ ⲙ̄ⲡϣⲁ · ϩⲛ̄ ⲟⲩ ⲥⲡⲟⲩⲇⲏ · ⲉ ⲛⲁⲛⲟⲩ ⲥ · ⲁⲩⲱ ⲙ̄ⲡ ⲟⲩ ⲕⲁ ⲧⲟⲟⲧ ⲟⲩ ⲉⲃⲟⲗ ⲙ̄ ⲡ ⲉⲧ ⲟⲩ ⲉⲓⲣⲉ ⲙ̄ⲙⲟ ϥ ϩⲛ̄ ϩⲉⲛ ⲑⲩⲥⲓⲁ ⲙⲛ̄ ϩⲉⲛ ⲡⲣⲟⲥⲫⲟⲣⲁ · ϩⲙ̄ ⲡ ⲣⲁⲛ ⲙ̄ ⲡ ⲁⲣⲭⲁⲅⲅⲉⲗⲟⲥ ⲙⲓⲭⲁⲏ︦ⲗ︦ · ϣⲁ ⲡⲉ ϩⲟⲟⲩ ⲙ̄ ⲡⲉⲩ ϫⲱⲕ ⲉⲃⲟⲗ · Ⲁⲣⲁ ⲛⲁ ⲙⲉⲣⲁⲧⲉ · ⲁ ⲧⲉⲧⲛ̄ ⲡⲗⲏⲣⲟⲫⲟⲣⲉⲓ ⲛ̄ ⲟⲩ ⲕⲟⲩⲓ · ⲉϫⲛ̄ ⲛ ⲉ ⲛⲧ ⲁ ⲧⲉⲧⲛ̄ ⲥⲟⲧⲙ ⲟⲩ ⲧⲏⲣ ⲟⲩ · ⲁⲣⲁ ⲙ̄ⲡⲉ ⲛⲓ ⲁⲓⲛⲓ̈ⲅⲙⲁ ⲧⲏ ⲣ ⲟⲩ ⲣⲱϣⲉ ⲉ ⲧⲉⲧ ⲡⲉⲧⲛ̄ ϩⲏⲧ · ⲁⲣⲁ ⲉ ⲧ ⲉⲧ ⲛ̄ⲁ ϫⲛⲁⲩ ⲟⲛ ⲉⲧⲓ ⲙ̄ ⲡ ⲛⲟⲩⲧⲉ ϩⲙ̄ ⲡ ϣⲁ̄ ⲙ̄ ⲡ ⲁⲣⲭⲁⲅⲅⲉⲗⲟⲥ ⲙⲓⲭⲁⲏ︦ⲗ︦ · ⲁⲣⲁ ⲁ ⲧⲉⲧⲛ̄ ⲑⲁⲣⲉⲓ ⲉ̄ϫⲛ̄ ⲛ ⲉⲛⲧ ⲁ ⲧⲉⲧⲛ̄ ⲧⲁⲁ ⲩ ϩⲙ̄ ⲡ ϣⲁ̄ ⲙ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ · ϫⲉ ϥ ⲛⲁ ⲧⲁⲁ ⲩ ⲛⲏ ⲧⲛ̄ ⲙⲛ̄ ⲧⲉⲩ ⲙⲏⲏⲥⲉ · Ⲉⲓⲥ ϩⲏⲏⲧⲉ ⲅⲁⲣ ⲱ̄ ⲛⲁ ⲙⲉ ⲣⲁⲧⲉ · ⲁ ⲧⲉⲧⲛ̄ ⲛⲁⲩ ⲉ ⲧ ⲛⲟϭ ⲛ̄ ⲇⲱⲣⲉⲁ̄ ⲙ̄ ⲡ ⲛⲟⲩⲧⲉ · ⲛ̄ⲧ ⲁ ⲥ ⲧⲁϩⲉ ⲡⲉⲓ ⲣⲱⲙⲉ ⲉⲧ ⲟⲩⲁⲁⲃ ⲇⲱⲣⲟⲑⲉⲟⲥ ⲙⲛ̄ ⲧⲉϥ ⲥϩⲓⲙⲉ ⲑⲉⲱ̄ⲡⲓⲥⲧⲏ ϫⲉ ⲛ̄ⲧⲉⲣ ⲟⲩ ⲥⲟⲩⲧⲱⲛ ⲙ̄ ⲡⲉⲩ ϩⲏⲧ ⲉ̄ϩⲟⲩⲛ ⲉ̄ ⲡ ⲛⲟⲩⲧⲉ ⲙⲛ̄ ⲡ ⲁⲣⲭⲁⲅⲅⲉⲗⲟⲥ ⲙⲓⲭⲁⲏ︦ⲗ︦ · ⲁ̄ ⲡ ⲛⲟⲩⲧⲉ ϩⲱⲱ ϥ ⲥⲟⲟⲩⲧⲛ̄ ⲛ̄ ⲧⲉϥ ⲁⲅⲁⲡⲏ ⲉϩⲟⲩⲛ ⲉⲣⲟ ⲟⲩ · ⲁ ϥ ⲧⲛ̄ ⲛⲟⲟⲩ ⲛⲁ ⲩ · ⲙ̄ ⲡⲉϥ ⲛⲟϭ ⲛ̄ ⲁⲣⲭⲁⲅⲅⲉⲗⲟⲥ ⲙⲓⲭⲁⲏ︦ⲗ︦ · ⲁ ϥ ⲥⲟⲟⲩⲧⲛ̄ ⲛⲁ ⲩ ⲛ̄ ⲟⲩ ⲛⲟϭ ⲙ̄ ⲙⲛ︦ⲧ︦ ⲣⲙ̄ ⲙ ⲁⲟ ⲛ̄ ⲁⲧ ⲱϫⲛ̄ · ⲙⲛ̄ ⲡ ⲕⲉ ⲥⲟⲗⲥⲗ̄ ⲛ̄ ⲧ ⲙⲛ︦ⲧ︦ ⲉⲣ︦ⲟ︦ ⲛ̄ ⲙ̄ ⲡⲏⲩⲉ · Ⲁⲛⲟⲛ ⲇⲉ ϩⲱⲱ ⲛ ⲱ̄ ⲛⲁ ⲙⲉⲣⲁⲧⲉ · ⲁⲩⲱ ⲛⲁ ⲥⲛⲏⲩ ⲉⲓⲥ ϩⲏⲏⲧⲉ ⲁ ⲛ ⲉⲓ ⲙⲉ ϩⲛ̄ ⲟⲩ ⲙⲉ ϫⲉ ⲛ̄ⲕⲁ ⲛⲓⲙ · ⲉⲧ ⲛ̄ ⲛⲁ ⲧⲁⲁ ⲩ ⲙ̄ ⲡ ⲛⲟⲩⲧⲉ ϩⲙ̄ ⲡ ⲣⲁⲛ ⲙ̄ ⲡ ⲁⲣⲭⲁⲅⲅⲉⲗⲟⲥ ⲧⲛ̄ ⲛⲁ ϫⲓⲧ ⲟⲩ ⲙⲛ̄ ⲡⲉⲩ ⲕⲱⲃ ϩⲙ̄ ⲡⲉⲓ ⲕⲟⲥⲙⲟⲥ ⲙ̄ⲡⲁⲧ ⲛ̄ ⲡⲱϩ ⲣⲱ ⲉ ⲛⲁ ⲙ̄ ⲡⲏⲩⲉ · Ⲧⲉⲛⲟⲩ ϭⲉ ⲱ̄ ⲛ̄ ⲁⲕⲣⲱⲁ̄ⲧⲏⲥ · ⲙ̄ⲡⲣ̄ⲧⲣⲉ ⲛ ϫⲛⲁⲩ · ⲉ ϯ ⲕⲁⲧⲁ ⲧⲛ̄ ϭⲟⲙ · ⲉ ⲛ ⲥⲟⲟⲩⲛ̄ ϫⲉ ⲡ ⲉⲧⲛ̄ ⲛⲁ ⲧⲁⲁ ϥ ⲙ̄ ⲡ ⲁⲣⲭ ⲁⲅⲅⲉⲗⲟⲥ ⲙⲓⲭⲁⲏ︦ⲗ︦ ϥ ⲛⲁ ⲇⲓⲁⲕⲟⲛⲉⲓ ⲙ̄ⲙⲟ ⲟⲩ ⲛⲁ ⲛ ϩ︦ⲛ︦ ⲟⲩ ⲣⲁϣⲉ · ⲕⲁⲛ ⲟⲩ ⲕⲟⲩⲓ ⲡⲉ · ⲕⲁⲛ ⲟⲩ ⲛⲟϭ ⲡⲉ · ϥ ⲛⲁ ϫⲓ ⲛ̄ ⲧⲛ̄ ⲡⲣⲟϩⲩⲣⲉⲥⲓ̈ⲥ ⲛ̄ⲧⲟⲟⲧ ⲛ̄ · ⲙⲉⲣⲉ ⲡ ⲛⲟⲩⲧⲉ ⲅⲁⲣ ϫⲓ ⲛ ⲟⲩⲛ ⲉ ⲩ ϩⲱⲃ · ⲡⲁⲣⲁ ⲧⲉⲛ ϭⲟⲙ · ⲁⲗⲗⲁ ⲟⲩ ⲡⲣⲟϩⲩⲣⲉⲥⲓⲥ ⲙ̄ⲙⲁⲧⲉ ⲧⲉ ⲧⲉ ϥ ϣⲓⲛⲉ ⲛ̄ⲥⲱ ⲥ · ⲉϣϫⲉ ⲙ̄ⲙⲟⲛ ⲥⲱⲧⲙ̄ ⲙ̄ ⲡⲉ ⲟⲩⲟⲉⲓϣ ⲉⲣⲉ ⲡⲉⲛ ⲥⲱ̄ⲧⲏⲣ ϩⲙ̄ ⲡ ⲕⲟⲥⲙⲟⲥ ⲛⲙ̄ⲙⲁ ⲛ · ⲛ ⲉⲧⲉⲣⲉ ⲛ̄ ⲣⲙ̄ ⲙ ⲁⲟ̄ ⲉⲓⲣⲉ ⲙ̄ⲙⲟ ⲟⲩ ⲧⲏⲣ ⲟⲩ ⲉ ⲩ ⲛⲟⲩϫ ⲙ̄ⲙⲟ ⲟⲩ · ⲉ ⲡ ⲕⲁⲍⲟⲫⲩⲗⲁⲕⲓⲟⲛ · ⲁⲩⲱ ⲙ̄ⲡⲉ ⲡ ⲛⲟⲩⲧⲉ ⲧⲙ ⲁⲓⲟ ⲟⲩ ⲛ̄ ϩⲟⲩⲟ̄ · ⲁⲗⲗⲁ ⲛ̄ⲧⲉⲣⲉ ⲧⲉ ⲭⲏⲣⲁ ⲛ̄ ϩⲏⲕⲉ ⲕⲱⲧⲉ ϩⲙ̄ ⲡⲉⲥ ⲏⲓ ⲁ ⲥ ϩⲉ ϩⲙ̄ ⲡⲉⲥ ⲏⲓ ⲉⲗⲉⲡⲧⲏⲛ ⲥⲛⲁⲩ · ⲉⲧⲉ ⲛⲟⲙⲓⲥⲙⲁ ⲥⲛⲁⲩ ⲛⲉ · ⲛ̄ ⲧⲁ ⲥⲛ̄ⲧ ⲟⲩ ϩ︤ⲛ︥ ⲟⲩ ϭⲉⲡⲏ ⲁ ⲥ ⲛⲟϫ ⲟⲩ ⲉ̄ ⲡ ⲕⲁⲍⲟⲫⲩⲗⲁⲕⲓⲟⲛ · ⲁⲩⲱ ⲁ ⲡ ⲛⲟⲩⲧⲉ ϫⲓⲛ̄ ⲧⲉⲥ ⲡⲣⲟϩⲩⲣⲉⲥⲓⲥ ⲛ̄ⲧⲟⲟⲧ ⲥ̄ · ⲁⲩⲱ ⲁ ϥ ⲙⲁⲕⲁⲣⲓⲍⲉ ⲙ̄ⲙⲟ ⲥ · ϫⲉ ⲡ ⲉⲛⲧ ⲁ ⲥ ϩⲉ ⲉⲣⲟ ϥ ⲧⲏⲣ ϥ̄ ϩⲙ̄ ⲡⲉⲥ ⲏⲓ ⲁ ⲥ ⲧⲁⲁ ϥ ⲙ̄ ⲡ ϫⲟⲉⲓⲥ Ⲛ̄ⲧⲟⲕ ⲇⲉ ϩⲱⲱ ⲕ ⲱ̄ ⲡⲁ ⲙⲉⲣⲓⲧ · ⲁⲣⲓ ⲁⲡⲁ ⲧⲟⲟⲧ ⲕ̄ ⲉ ϯ ⲙ̄ ⲡ ⲛⲟⲩⲧⲉ · ϩⲙ̄ ⲡ ϣⲁ̄ ⲙ̄ ⲡ ⲁⲣⲭⲁⲅⲅⲉⲗⲟⲥ ⲙⲓⲭⲁⲏ︦ⲗ︦ · ⲁⲩⲱ ⲡ ⲛⲟⲩⲧⲉ ϩⲱ ϥ ⲛⲁ ϯ ⲛⲁ ⲕ ⲛ̄ ⲟⲩ ⲁ̄ϣⲏ ⲛ ⲁⲅⲁⲑⲟⲛ ⲁⲩⲱ ⲙⲓⲭⲁⲏ︦︦ⲗ︦ ⲛⲁ ⲇⲓⲁⲕⲟⲛⲉⲓ ⲙ̄ⲙⲟ ⲟⲩ ⲛⲁ ⲕ · ⲉⲕϣⲁⲛ ϯ ⲛ̄ ⲟⲩ ⲡⲣⲟⲥⲫⲟⲣⲁ ⲙ̄ ⲡ ⲛⲟⲩⲧⲉ ϩⲙ̄ ⲡ ⲣⲁⲛ ⲙ̄ ⲡ ⲁⲣⲭⲁⲅⲅⲉ ⲗⲟⲥ ⲙⲓⲭⲁⲏ︦ⲗ︦ · ⲡ ⲛⲟⲩⲧⲉ ϩⲱⲱ ϥ ⲛⲁ ⲧⲙ̄ⲙⲟ ⲕ ⲙ̄ ⲡ ⲟⲉⲓⲕ ⲙ̄ ⲡ ⲱⲛ︦ϩ︦ ϩⲛ̄ ⲙ̄ ⲡⲏⲩ︦ⲉ︦ · ⲉⲕϣⲁⲛ ϩⲉⲃⲥ̄ ⲟⲩⲁ̄ ⲉ ϥ ⲕⲏⲕ ⲁϩⲏⲩ ϩ︤ⲙ︥ ⲡ ϣⲁ̄ ⲙ̄ ⲡ ⲁⲣⲭⲁⲅⲅⲉⲗⲟⲥ ⲙⲓⲭⲁⲏ︤ⲗ︥ · ⲡ ⲛⲟⲩⲧⲉ ϩⲱⲱ ϥ ⲛⲁ ⲧⲓ ⲛⲁ ⲕ ⲛ̄ ⲟⲩ ϩⲃ̄ⲥⲱ ⲛ̄ ⲟⲩⲟⲉⲓⲛ ϩⲛ̄ ⲙ̄ ⲡⲏⲩ︤ⲉ︥ · ⲉⲕϣⲁⲛ ϯ ⲛ̄ⲟⲩ ⲁ̄ⲡⲟⲧ ⲛ̄ ⲏⲣⲡ̄ ⲛ̄ ⲟⲩⲁ̄ ϩⲙ̄ ⲡ ϣⲁ̄ ⲙ̄ ⲡ ⲁⲣⲭ ⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏ︦ⲗ︦ · Ⲡ ⲛⲟⲩⲧⲉ ϩⲱⲱ ϥ ⲛ ⲁⲧ ⲥⲟⲕ ⲉⲃⲟⲕ ϩ︤ⲙ︥ ⲡ ⲅⲉⲛⲏⲙⲁ ⲛ̄ ⲧ ⲃⲱ ⲛ̄ ⲉⲗⲟⲟⲗⲉ ⲙ̄ ⲙⲉ · ⲁⲩⲱ ⲕⲁⲛ ⲟⲛ ⲙⲛ̄ⲧⲁ ⲕ ⲏⲣⲡ̄ ⲙ̄ⲙⲁⲩ ⲙ̄ ⲡ ⲛⲁⲩ ⲛ ⲣ̄ ⲡⲁⲓ · ⲧ ⲥⲉ ⲟⲩⲁ̄ ⲙ̄ⲙⲟ ⲟⲩ ⲙ̄ⲙⲁⲧⲉ ϩⲙ̄ ⲡ ⲣⲁⲛ ⲙ̄ ⲙⲓⲭⲁⲏ︦ⲗ︦ Ⲡ ⲛⲟⲩⲧⲉ ϩⲱⲱ ϥ ⲛ ⲁⲧⲥⲟⲕ ⲉⲃⲟⲗ ϩ︦ⲛ︦ ⲧ ⲡⲩⲅⲏ ⲙ̄ⲙⲟⲩ ⲛ ⲱⲛ︦ϩ︦ ⲉⲧ ⲥⲱⲕ ⲉⲃⲟⲗ ϩⲁ ⲡⲉϥ ⲑⲣⲟⲛⲟⲥ ⲉⲧ ⲟⲩⲁⲁⲃ ⁖ⲻ Ⲉⲕϣⲁⲛ ⲃⲱⲕ ⲉ̄ ϭⲙ̄ ⲡ ϣⲓⲛⲉ ⲛ̄ ⲟⲩ︦ⲁ︦ ⲉ ϥ ϣⲱⲛⲉ ⲙ̄ⲙⲁⲧⲉ · ⲙ̄ ⲡⲉ ϩⲟⲟⲩ ⲙ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ · ⲡ ⲛⲟⲩⲧⲉ ϩⲱⲱ ϥ ⲛⲁ ⲧⲛ̄ⲛⲟⲟⲩ ⲙ̄ ⲙⲓⲭⲁⲏⲗ · ⲛ ϥ̄ ϭⲙ̄ ⲡⲉⲕ ϣⲓⲛⲉ ϩⲙ̄ ⲡⲉ ϩⲟⲟⲩ ⲙ̄ ⲡ ⲛⲟϭ ⲛ̄ ϣⲱⲛⲉ · ⲉⲧⲉ ⲡ ϣⲱⲛⲉ ⲡⲉ ⲙ̄ ⲡⲉⲕ ⲙⲟⲩ · ⲁⲩⲱ ⲉⲕϣⲁⲛ ⲃⲱⲕ ϣⲁ ⲟⲩⲁ̄ ⲉ ϥ ϩⲙ̄ ⲡⲉ ϣⲧⲉⲕⲟ ϩⲙ̄ ⲡⲉ ϩⲟⲟⲩ ⲙ̄ ⲡ ϣⲁ̄ ⲙ̄ ⲙⲓⲭⲁⲏ︤ⲗ︥ ⲛ ⲅ̄ ⲥⲗ̄ⲥⲱⲗ ϥ̄ · ⲡ ⲛⲟⲩⲧⲉ ϩⲱⲱ ϥ ⲛⲁ ⲧⲛ̄ⲛⲟⲟⲩ ⲛⲁ ⲕ ⲙ̄ ⲙⲓⲭⲁⲏ︦ⲗ︦ · ⲛ ϥ̄ ⲛⲁϩⲙⲉ ⲕ ⲉⲃⲟⲗ ϩⲙ̄ ⲡⲉ ϣⲧⲉⲕⲟ ⲛ̄ ⲁⲙⲛ̄ⲧⲉ · ⲁⲩⲱ ⲡ ⲛⲟⲩⲧⲉ ϩⲱⲱ ϥ ⲛⲁ ϫⲟⲟ ⲥ ⲛⲁ ⲕ ϫⲉ ⲛⲉ ⲓ ϩⲙ̄ ⲡⲉ ϣⲧⲉⲕⲟ ⲁ̄ ⲧⲉⲧⲛ̄ ⲉⲓ ϣⲁⲣⲟ ⲓ̈ · ⲉⲕϣⲁⲛ ⲕⲱⲧ ⲛ̄ ⲟⲩ ⲉⲕⲕⲗⲏⲥⲓⲁ · ϩⲓ ϫⲙ̄ ⲡ ⲕⲁϩ ⲉ̄ ⲡ ⲣⲁⲛ ⲙ̄ ⲙⲓⲭⲁⲏ︦ⲗ︦ · ⲡ ⲛⲟⲩⲧⲉ ϩⲱⲱ ϥ ⲛⲁ ⲕⲱⲧ ⲛⲁ ⲕ ⲛ̄ ⲟⲩ ⲏⲓ ⲛ̄ ⲁⲧ ⲙⲟⲩⲛⲅ̄ ⲛ̄ ϭⲓϫ ϩⲛ̄ ⲙ̄ ⲡⲏⲩ︦ⲉ︦ · ⲉⲕϣⲁⲛ ⲛⲁⲩ ⲉ ⲩ ϭⲱⲃ ⲏ̄ ⲟⲩⲁ̄ ⲉⲣⲉ ϩⲉⲛ ⲡⲗⲩⲅⲏ ϩⲙ̄ ⲡⲉϥ ⲥⲱⲙⲁ · ⲛ ⲅ̄ ⲑⲩⲣⲁⲡⲉⲩⲉ ⲙ̄ⲙⲟ ϥ ϩⲙ̄ ⲡ ϣⲁ̄ ⲙ̄ ⲡ ⲁⲣⲭⲁⲅⲅⲉⲗⲟⲥ ⲙⲓⲭⲁⲏ︦ⲗ︦ · ⲡ ⲛⲟⲩⲧⲉ ϩⲱⲱ ϥ ⲛⲁ ϣ ⲛ̄ ϩⲧⲏ ϥ ϩⲁⲣⲟ ⲕ ⲛ ϥ̄ ⲑⲩ ⲣⲁⲡⲉⲩⲉ ⲙ̄ⲙⲟ ⲕ ⲉⲃⲟⲗ ϩⲛ̄ ⲛⲉⲡⲗⲩⲅⲉ ⲛ ⲁⲙⲛ̄ⲧⲉ · ϫⲉ ϥ̄ ⲥⲏϩ ϫⲉ ⲛⲁ ⲓⲁ̄ⲧ ⲟⲩ ⲛ̄ ⲛ̄ ⲛⲁ ⲏⲧ · ϫⲉ ⲛ̄ⲧⲟⲟⲩ ⲛ ⲉⲧ ⲟⲩ ⲛ̄ⲁ ⲛ̄ⲁⲩ Ⲁⲩⲱ ⲟⲛ ϫⲉ ⲛ̄ⲁ ⲧⲁⲣ ⲟⲩ ⲛⲁ̄ ⲛⲏ ⲧⲛ̄ · ⲁⲩⲱ ϫⲉ ⲡ ⲛⲁ ϣⲁ ϥ ϣⲟⲩϣⲟⲩ ⲙ̄ⲙⲟ ϥ ϩⲓϫⲛ̄ ⲧⲉ ⲕⲣⲓⲥⲓⲥ · ⲁⲩⲱ ⲟⲛ ϫⲉ ϣⲁⲣⲉ ⲧ ⲁⲅⲁⲡⲏ ϩⲱⲃ︤ⲥ︥ ⲉⲃⲟⲗ ⲉ̄ϫⲛ ⲟⲩ ⲙⲏⲏϣⲉ ⲛ̄ ⲛⲟⲃⲉ · ⲙⲁⲣ ⲛ̄ ⲡⲁⲣⲁⲕⲁⲗⲉⲓ ⲙ̄ ⲡ ⲛⲟⲩⲧⲉ ⲱ̄ ⲛⲁ ⲙⲉⲣⲁⲧⲉ · ⲁⲩⲱ ⲛⲁ ⲥⲛⲏⲩ ⲛ̄ ⲧⲛ︦ ⲣ︦ⲁ̄ⲡⲁ ⲧⲟⲟⲧ ⲛ̄ ⲉ ⲙⲉⲣⲉ ⲧ ⲁⲅⲁⲡⲏ ⲙ̄ ⲡⲉ ϩⲟⲟⲩ ⲙ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏ︦ⲗ︦ · ⲉ ⲛ ⲥⲟⲟⲩϩ ⲉϩⲟⲩⲛ ⲉ ⲛ ⲥⲟⲟⲩⲛ ϫⲉ ⲟⲩ ϩⲓⲕⲁⲛⲟⲥ ⲡⲉ · ⲁⲩⲱ ⲉ ϥ ϩⲏⲛ ⲉ ϩⲟⲩⲛ ⲉ ⲡ ⲛⲟⲩⲧⲉ ⲛ̄ ⲛⲁⲩ ⲛⲓⲙ · ⲁⲩⲱ ϥ ⲛⲁ ϯ ⲙ̄ ⲡ ⲟⲩⲁ̄ ⲡ ⲟⲩⲁ̄ ⲕⲁⲧⲁ ⲡⲉϥ ϩⲱⲃ · Ⲙⲁⲣ ⲛ̄ ⲡⲱⲧ ⲛ̄ⲥⲁ ⲧ ⲁⲅⲁⲡⲏ ⲱ̄ ⲛⲁ ⲙⲉ ⲣⲁⲧⲉ · ϫⲉ ⲧ ⲁⲅⲁⲡⲏ ⲟⲩ ⲉⲃⲟⲗ ϩ︦ⲙ︦ ⲡ ⲛⲟⲩⲧⲉ · ⲁⲩⲱ ⲡ ⲛⲟⲩⲧⲉ ⲡⲉ ⲧ ⲁⲅⲁⲡⲉ · ⲟⲩ ⲛⲁ̄ ⲅⲁⲣ ⲡ ⲉⲛⲧ ⲁ ⲡ ⲛⲟⲩⲧⲉ ⲁⲁ ϥ ⲙⲛ̄ ⲡⲉⲛ ⲉⲓⲱⲧ ⲁⲇⲁⲙ · ⲙⲛ̄ ⲉⲩϩⲁ̄ · ⲁ ϥ ϫⲓ ⲛ̄ⲧⲟⲟ̄ⲧ ⲟⲩ ⲛ̄ ⲧⲉⲩ ⲙⲉⲧⲁⲛⲟⲓⲁ̄ · ϩⲓⲧⲛ̄ ⲛ̄ ⲥⲟⲡⲥⲡ̄ ⲙ̄ ⲙⲓⲭⲁⲏ︤ⲗ︥ · ⲁ ϥ ⲕⲱ ⲛⲁ ⲩ ⲉⲃⲟⲗ ⲛ̄ ⲧⲉⲩ ⲡⲁⲣⲁⲃⲁⲥⲓⲥ · ⲧ ⲁⲅⲁⲡⲏ ϩⲱⲱ ⲥ ⲛ̄ⲧ ⲁ ϥ ⲁⲁ ⲥ ⲙⲛ̄ ⲁⲃⲉⲗ ⲡ ⲇⲓ̈ⲕⲁⲓⲟⲥ ⲁ ϥ ϫⲓ ⲛ̄ⲧⲟⲟⲧ ϥ̄ ⲛ̄ ⲛⲉϥ ⲑⲩⲥⲓⲁ ϩⲓⲧⲛ̄ ⲛ̄ ⲥⲟⲡⲥⲡ̄ ⲙ̄ ⲙⲓⲭⲁⲏ︤ⲗ︥ · ⲟⲩ ⲛⲁ̄ ϩⲱⲱ ϥ ⲡ ⲉⲛⲧ ⲁ ⲡ ⲛⲟⲩⲧⲉ ⲁⲁ ϥ ⲙⲛ̄ ⲉⲛⲱⲭ ⲁ ϥ ⲡⲟⲟⲛⲉ ϥ ⲉ̄ⲃⲟⲗ · ⲉ ⲧⲙ̄ ⲧⲣⲉ ϥ ⲛⲁⲩ ⲉ̄ ⲡ ⲙⲟⲩ · ϩⲓⲧⲛ̄ ⲛ̄ ⲥⲟⲡⲥⲡ̄ ⲙ̄ ⲙⲓⲭⲁⲏⲗ ⲙⲛ̄ ⲧⲉϥ ⲧⲁⲝⲓⲥ · ⲟⲩ ⲁⲅⲁⲡⲏ ⲟⲛ · ⲧ ⲉⲛ̄ⲧ ⲁ ⲡ ⲛⲟⲩⲧⲉ ⲁⲁ ⲥ ⲙⲛ̄ ⲛⲱϩⲉ ⲁ ϥ ⲧⲁⲙⲓⲟ ⲛⲁ ϥ ⲛ̄ ⲟⲩ ⲕⲓⲃⲱⲧⲱⲥ ⲁ ϥ ⲧⲟⲩϫⲟ [ϥ] ⲙⲛ̄ ⲡⲉϥ ⲏⲓ ⲧⲏⲣ ϥ̄ · ϩⲓⲧⲛ̄ ⲛ̄ ⲥⲟⲡⲥⲡ̄ ⲙ̄ ⲙⲓⲭⲁⲏ︦ⲗ︦ ⲙⲛ̄ ⲧⲉϥ ⲧⲁⲝⲓⲥ ⲛ̄ ⲁⲅⲅⲉⲗⲓⲕⲟⲛ · ⲟⲩⲛ ⲁ̄ ⲡ ⲉⲛⲧ ⲁ ⲡ ⲛⲟⲩⲧⲉ ⲁⲁ ϥ · ⲙⲛ̄ ⲡⲉⲛ ⲉⲓⲱⲧ ⲁⲃⲣⲁϩⲁⲙ · ⲁ ϥ ⲥⲙ ⲛ̄ ⲇⲓⲁⲑⲩⲕⲏ ⲛⲙ̄ ⲙⲁ ϥ · ⲁ ϥ ⲭⲁⲣⲓⲍⲉ ⲛⲁ ϥ ⲛ̄ⲓⲉⲥⲁ̄ⲕ ϩⲓⲧⲛ̄ ⲛ̄ ⲥⲟⲡⲥⲡ̄ ⲙ̄ ⲙⲓⲭⲁⲏ︦ⲗ︦ ⲙⲛ̄ ⲧⲉϥ ⲧⲁⲝⲓⲥ · ⲟⲩ ⲁⲅⲁⲡⲏ ⲟⲛ ϩⲱⲱ ⲥ ⲧ ⲉⲛⲧ ⲁ ⲡ ⲛⲟⲩⲧⲉ ⲁⲁ ⲥ ⲙⲛ̄ⲓⲉⲥⲁⲕ · ⲁ ϥ ϣⲱⲡ ⲉⲣⲟ ϥ ⲛ̄ ⲧⲉϥ ⲑⲩⲥⲓ︦ⲁ︦ · ⲁⲩⲱ ⲁ ϥ ϫⲓ ⲉ ⲛⲟⲩ ⲉ̄ⲥⲟⲟⲩ ⲉ ⲡⲉϥ ⲙⲁ · ϩⲓⲧⲛ̄ ⲛ̄ ⲥⲟⲡⲥⲡ̄ ⲙ̄ ⲙⲓⲭⲁⲏ︦︦ⲗ︦ · ⲟⲩⲛ ⲁ ⲡ ⲉⲛⲧ ⲁ ⲡ ⲛⲟⲩⲧⲉ ⲁⲁ ϥ ⲙⲛ̄ ⲓⲁⲕⲱⲃ · ⲁ ϥ ϯ ⲛⲁ ϥ ⲛ̄ ⲟⲩ ⲭⲁⲣⲓⲥ ⲛ̄ⲛⲁϩⲣ︦ⲛ︦ ⲏⲥⲁⲩ ⲡⲉϥ ⲥⲟⲛ ϩⲓⲧⲛ̄ ⲛ̄ ⲥⲟⲡⲥⲡ̄ ⲙ̄ ⲙⲓⲭⲁⲏ︦ⲗ︦ ⲙⲛ̄ ⲧⲉϥ ⲧⲁⲝⲓⲥ · ⲟⲩ ⲁⲅⲁⲡⲏ ⲟⲛ ⲧ ⲉⲛⲧ ⲁ ϥ ⲁⲁ ⲥ ⲙⲛ̄ ⲓⲱⲥⲏⲫ · ⲁ ϥ ⲛⲁϩⲙ︦ⲉ︦ ϥ︦ ⲛ̄ ϭⲓϫ ⲛ̄ ⲛⲉϥ ⲥⲛⲏⲩ · ⲁⲩⲱ ⲉ̄ⲧⲟⲟⲧ ⲥ̄ ⲛ̄ ⲧ ⲣⲙ̄ ⲛ̄ ⲕⲏⲙⲉ · ϩⲓⲧⲛ̄ ⲛ̄ ⲧⲱⲃϩ̄ ⲙ̄ ⲙⲓⲭⲁⲏ︦ⲗ︦ ⲙⲛ̄ ⲛⲉϥ ⲥⲟⲡⲥⲡ̄ · Ⲟⲩ ⲛⲁ̄ ⲉ ⲡ ⲉⲛⲧ ⲁ ⲡ ⲛⲟⲩⲧⲉ ⲁⲁ ϥ ⲙⲛ̄ ⲙⲱⲩⲥⲏⲥ ⲡⲉ ⲡⲣⲟⲫⲏⲧⲏⲥ · ⲁ ϥ ⲛⲁϩⲙⲉ ϥ ⲉ ⲧⲙ ⲛ̄ ϩⲙ̄ϩⲁⲗ ⲛ̄ ⲫⲁⲣⲁⲱ̄ · ⲁⲩⲱ ⲁ ϥ ⲙⲁϩ ϥ̄ ⲛ̄ ⲭⲁⲣⲓⲥ ⲡⲁⲣⲁ ⲣⲱⲙⲉ ⲛⲓⲙ · ϩⲓⲧⲛ̄ ⲛ̄ ⲥⲟⲡⲥⲡ̄ ⲙ̄ ⲙⲓⲭⲁⲏ︦ⲗ︦ ⲙⲛ̄ ⲧⲉϥ ⲧⲁⲝⲓⲥ · ⲟⲩ ⲁⲅⲁⲡⲏ ϩⲱⲱ ⲥ ⲧⲉ ⲛ̄ⲧ ⲁ ϥ ⲁⲁ ⲥ ⲙⲛ̄ⲓ︦ⲩ︦ ⲛ̄ ⲛⲁⲩⲏ̄ · ⲁ ϥ ⲧⲣⲉ ⲡ ⲣⲏ̄ ⲁϩⲉ ⲣⲁⲧ ϥ̄ ⲉⲣⲟ ϥ · ϩⲛ̄ ⲅⲁⲃⲁⲱⲛ ⲁ ϥ ⲡⲁ ⲧⲁⲥⲥⲉ ⲛ̄ ⲛⲉϥ ϫⲁϫⲉ ⲧⲏⲣ ⲟⲩ · ϩⲓⲧⲛ̄ ⲛ̄ ⲧⲱⲃϩ̄ ⲙ̄ ⲙⲓⲭⲁⲏ︦ⲗ︦ ⲙⲛ̄ ⲧⲉϥ ⲧⲁⲝⲓⲥ ⲧⲏⲣ ⲥ̄ : ⲟⲩ ⲛⲁ̄ ⲟⲛ ⲡ ⲉⲛⲧ ⲁ ⲡ ⲛⲟⲩⲧⲉ ⲁⲁ ϥ ⲙⲛ̄ ⲙⲱⲩ̄ⲥⲏⲥ ⲁ ϥ ϯ ⲛⲁ ϥ ⲙ̄ ⲡⲉϥ ⲛⲟⲙⲟⲥ · ⲁ ϥ ⲧⲁⲁ ϥ ⲛ̄ ⲛ̄ ϣⲏⲣⲉ ⲙ̄ ⲡ ⲓ︦ⲏ︦ⲗ︦ ⲟⲩ ⲛⲁ ⲟⲛ ⲡ ⲉⲛⲧ ⲁ ⲡ ⲛⲟⲩⲧⲉ ⲁⲁ ϥ ⲙⲛ̄ ⲇⲁⲩⲉⲓⲇ ⲡ ⲣⲣ︦ⲟ︦ ⲁ ϥ ⲥⲟⲡⲧ ϥ̄ ⲛ̄ ⲧ ⲙⲏⲏⲧⲉ ⲛ̄ ⲛⲉϥ ⲥⲛⲏⲩ ⲁ ϥ ⲧⲁ ϩⲟ ϥ ⲉⲣⲁⲧ ϥ̄ ⲛ̄ ⲣⲣ︤ⲟ︥ ⲉϫⲙ̄ ⲡ ⲓⲏ︤ⲗ︥ · ϩⲓⲧⲛ̄ ⲛ̄ ⲥⲟⲡⲥⲡ̄ ⲙ̄ ⲙⲓ ⲭⲁⲏ︦ⲗ︦ ⲙⲛ̄ ⲧⲉϥ ⲧⲁⲝⲓⲥ · Ⲟⲩ ⲁⲅⲁⲡⲏ ⲟⲛ ⲧ ⲉⲛⲧ ⲁ ϥ ⲁⲁ ⲥ ⲙⲛ̄ ⲥⲱⲗⲟⲙⲱⲛ ⲡⲉϥ ϣⲏⲣⲉ · ⲁ ϥ ⲟⲩⲉϩ ⲥⲁϩⲛⲉ ⲛⲁ ϥ ⲉ ⲕⲱⲧ ⲙ̄ ⲡ ⲏⲓ ⲙ̄ ⲡ ϫⲥ̄ ϩⲓⲧⲛ̄ ⲛ̄ ⲥⲟⲡⲥⲡ̄ ⲙ̄ ⲙⲓⲭⲁⲏ︦ⲗ︦ ⲡ ⲁⲣⲭ ⲁⲅⲅⲉⲗⲟⲥ : Ⲟⲩ ⲛⲁ ⲟⲛ ⲡ ⲉⲛⲧ ⲁ ⲡ ⲛⲟⲩⲧⲉ ⲁⲁ ϥ ⲙⲛ̄ ⲉⲍⲉ ⲕⲓⲁⲥ ⲡ ⲣⲣ︦ⲟ︦ ⲛ̄ ⲇⲓⲕⲁⲓⲟⲥ · ⲁ ϥ ⲟⲩⲉϩ ⲕⲉ ⲙⲛ̄ⲧ ⲏ ⲛ̄ ⲣⲟⲙⲡⲉ ⲉϫⲛ̄ ⲛ̄ ⲣ ⲙ̄ ⲡ ⲟⲟⲩ ⲙ̄ ⲡⲉϥ ⲱ︦ⲛ︦ϩ︦ · ϩⲓⲧⲛ̄ ⲛ̄ ⲥⲟⲡⲥⲡ̄ ⲙ̄ ⲡ ⲛⲟϭ ⲛ̄ ⲁⲣⲭⲱⲛ : Ⲟⲩ ⲁⲅⲁⲡⲏ ϩⲱⲱ ⲥ ⲧ ⲉⲛ̄ⲧ ⲁ ⲡ ⲛⲟⲩⲧⲉ ⲁⲁ ⲥ ⲙⲛ̄ ⲡ ⲅⲉⲛⲟⲥ ⲛ̄ ⲁⲇⲁⲙ · ⲁ ϥ ⲕⲁⲧⲁⲝⲓⲟⲩ ⲙ̄ⲙⲟ ϥ ⲁ ϥ ⲕⲁⲗⲉⲓ ⲙ̄ⲙⲟ ⲛ ϩⲙ̄ ⲡⲉⲓ ⲛⲟϭ ⲛ̄ ϣⲁ̄ ⲙ̄ ⲡ ⲟⲟⲩ · ϩⲙ̄ ⲡ ⲧⲣⲉ ϥ ϫⲓ ⲥⲁⲣⲝ̄ ϩⲙ̄ ⲙⲁⲣⲓⲁ ⲧ ⲡⲁⲣⲑⲉⲛⲟⲥ ⲉⲧ ⲟⲩⲁⲁⲃ · ⲁ ϥ ⲧⲁⲁ ϥ ϩⲁⲣⲟ ⲛ ⲧⲏⲣ ⲛ̄ · ϣⲁⲛⲧⲉ ϥ ⲥⲟⲧ ⲛ̄ ⲛ̄ⲧⲟⲟⲧ ϥ̄ ⲛ̄ ⲁⲙⲛ̄ⲧⲉ · ⲛ ϥ̄ ⲕⲱ ⲛⲁ ⲛ ⲉⲃⲟⲗ ⲛ̄ ⲛⲉⲛ ⲛⲟⲃⲉ · ϩⲓⲧⲛ̄ ⲛ̄ ⲥⲟⲡⲥⲡ̄ ⲙ̄ ⲙⲓⲭⲁⲏ︦ⲗ︦ ⲙⲛ̄ ⲧⲉϥ ⲧⲁⲝⲓⲥ ⲧⲏⲣ ⲥ̄ · Ⲟⲩ ⲛⲁ ⲟⲛ ⲡ ⲉⲛⲧ ⲁ ⲡ ⲛⲟⲩⲧⲉ ⲁⲁ ϥ ⲙⲛ̄ ⲛⲉⲛ ⲉⲓⲟⲧⲉ ⲛ̄ ⲁⲡⲟⲥⲧⲟⲗⲟⲥ ⲁ ϥ ⲥⲟⲧⲡ ⲟⲩ ⲟⲩⲇⲉ ⲡ ⲕⲟⲥⲙⲟⲥ ⲧⲏⲣ ϥ̄ · ⲁⲩⲱ ϩⲓⲧⲛ̄ ⲡⲉⲩ ⲧⲁϣⲉ ⲟ︦ⲉ︦ⲓϣ ⲛ̄ⲧ ⲁ ⲛ ⲉⲓ ⲧⲏⲣ ⲛ̄ ⲉ ϩⲟⲩⲛ ⲉ ⲡ ⲥⲟⲟⲩⲛ ⲙ̄ ⲙⲉ · ϩⲓⲧⲛ̄ ⲛ̄ ⲥⲟⲡⲥⲡ̄ ⲙ̄ ⲙⲓⲭⲁⲏⲗ · ⲡ ⲛⲟϭ ⲛ̄ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ · Ⲧⲉⲛⲟⲩ ϭⲉ ⲱ̄ ⲛⲁ ⲙⲉⲣⲁⲧⲉ ⲉⲓⲥ ϩⲏⲏⲧⲉ ⲁ ⲛ ⲉⲓⲙⲉ ϫⲉ ⲉⲣⲉ ⲡ ⲟⲩⲱ ϣⲉ ⲙ ⲡ ⲛⲟⲩⲧⲉ ϣⲱⲡⲉ ϩⲛ̄ ⲧ ⲁⲅⲁⲡⲏ ⲙⲛ̄ ⲡⲛⲁ̄ · ⲁⲩⲱ ϫⲉ ⲡ ⲁⲣⲭⲁⲅⲅⲉⲗⲟⲥ ⲙⲓⲭⲁⲏ︦ⲗ︦ ⲡ ⲉⲧ ⲟ ⲛⲁ ⲛ ⲙ̄ ⲡⲣⲟⲥⲧⲁ ⲧⲏⲥ · ⲁⲩⲱ ⲙ̄ ⲡⲣⲉⲥⲃⲉⲩⲧⲏⲥ ⲛ̄ⲛⲁϩⲣⲙ̄ ⲡ ⲛⲟⲩⲧⲉ · Ⲙⲁⲣ ⲛ̄ ⲡⲱⲧ ⲛ̄ⲥⲁ ⲡ ⲛⲁ ⲙⲛ̄ ⲧ ⲁⲅⲁⲡⲏ · ϫⲉ ⲉ ϥ ⲥⲏϩ ϫⲉ ⲡ ⲛⲁ ϣⲁ ϥ ϫⲓⲥⲉ · ⲁⲩⲱ ⲧ ⲁⲅⲁⲡⲏ ϣⲁ ⲥ ⲥⲟⲟⲩⲧⲛ̄ · ϣⲁⲣⲉ ⲡ ⲛⲁ ⲏⲧ ⲟⲛ ϫⲟⲟ ⲥ ϫⲉ ⲛⲁ̄ ⲧⲁⲣ ⲟⲩ ⲛⲁ̄ ⲛⲏ ⲧⲛ̄ ⲧⲓ ⲧⲁⲣ ⲟⲩ ϯ ⲛⲏ ⲧⲛ̄ · ϩ︦ⲙ︦ ⲡ ϣⲓ ⲅⲁⲣ ⲉ ⲧⲉⲧ ⲛⲁ ϣⲓ ⲙ̄ⲙⲟ ϥ · ⲉ ⲩ ⲛⲁ ϣ ⲓ ⲛⲏ ⲧⲛ̄ ⲙ̄ⲙⲟ ϥ · Ⲙⲁⲣ ⲛ̄ ϣⲓ ⲛ̄ ⲟⲩ ϣⲓ ⲉ̄ ⲛⲁⲛⲟⲩ ϥ ⲙ̄ ⲡ ⲟⲟⲩ · ϩ︦ⲙ︦ ⲡ ϣⲁ̄ ⲙ̄ ⲡ ⲁⲣⲭⲁⲅⲅⲉⲗⲟⲥ ⲙⲓⲭⲁⲏ︦ⲗ︦ · ϫⲉ ⲕⲁⲥ ϩⲱⲱ ϥ ⲉϥⲉ ϣⲓ ⲛⲁ ⲛ · ϩⲛ̄ ⲟⲩ ϣⲓ ⲉ ⲛⲁⲛⲟⲩ ϥ · ⲛ̄ ⲛⲟϭ ⲉ ϥ ⲛⲉϩⲛⲟⲩϩ ⲉ ϥⲡⲏⲛ ⲉⲃⲟⲗ ϩⲛ̄ ⲧ ⲙⲛ︦ⲧ︦ ⲉⲣ̄ⲟ ⲛ ⲙ̄ ⲡⲏⲩ︦ⲉ︦ · Ⲙⲁⲣ ⲛ︦ ⲣ︦ ϣⲁ̄ ⲟⲛ ⲙ̄ ⲡ ⲟⲟⲩ ϩ︦ⲛ︦ ⲟⲩ ϣⲁ̄ⲙ̄ ⲡⲛⲓ︦ⲕ︦ⲟ︦ⲛ ϩⲙ̄ ⲡ ϣⲁ̄ ⲙ̄ ⲡ ⲁⲣⲭⲁⲅⲅⲉⲗⲟⲥ ⲙⲓⲭⲁⲏ︦ⲗ︦ · ϫⲉⲕⲁⲥ ⲉϥⲉⲣ̄ϣⲁ̄ⲛ ⲙ̄ ⲙⲁ ⲛ ⲙⲛ̄ ⲡⲉⲛ ϫⲟⲉⲓⲥ ϩⲙ̄ ⲡ ϣⲁ̄ ⲉⲧ ⲙⲏⲛ ⲉⲃⲟⲗ ϩ︦ⲛ︦ ⲙ̄ ⲡⲏⲩⲉ̄ · Ⲙⲁⲣ ⲛ̄ ⲕⲱ ϭⲉ ⲛⲥⲱ ⲛ ⲛ̄ ⲛⲉ ϩⲃⲏⲩⲉ ⲙ̄ ⲡ ⲕⲁⲕⲉ ϩⲙ̄ ⲡ ϣⲁ ⲙ̄ ⲡ ⲁⲣⲭⲁⲅⲅⲉⲗⲟⲥ ⲙⲓⲭⲁⲏ︦ⲗ︦ · ϫⲉⲕⲁⲥ ϩⲱⲱ ϥ ⲉϥⲉ ⲧⲃ̄ⲃⲟ ⲛ · ⲛ ϥ̄ ϯ ϩⲓⲱⲱ ⲛ · ⲛ̄ ⲛ̄ ϩⲟⲡⲗⲟⲛ ⲙ̄ ⲡ ⲟⲩⲟⲉⲓⲛ · ⲙⲁⲣ ⲛ̄ ϯ ⲉⲟⲟⲩ ⲙ̄ ⲡ ⲛⲟⲩⲧⲉ ⲙ̄ ⲡ ⲟⲟⲩ · ϩⲙ̄ ⲡ ϣⲁ̄ ⲙ̄ ⲡⲉϥ ⲛⲟϭ ⲛ̄ ⲁⲣⲭⲱⲛ · ϫⲉⲕⲁⲥ ⲉϥⲉ ϯ ⲉⲟⲟⲩ ⲛⲁ ⲛ ϩⲙ̄ ⲡⲉϥ ⲛⲟϭ ⲛ̄ ⲉⲟⲟⲩ ⲉⲧ ϫⲏⲕ ⲉⲃⲟⲗ · Ⲙⲁⲣ ⲛ̄ ϯ ⲡⲉⲛ ⲟⲩⲟⲓ ⲉ ⲡ ⲁⲣⲭⲁⲅⲅⲉⲗⲟⲥ ⲙⲓⲭⲁⲏ︦ⲗ︦ ϩⲙ̄ ⲡⲉϥ ⲛⲟϭ ⲛ̄ ϣⲁ̄ ⲙ̄ ⲡ ⲟⲟⲩ · ⲉⲣⲉ ⲛⲉⲛ ⲥⲱⲙⲁ ϫⲟⲕⲙ̄ ϩⲛ̄ ⲟⲩ ⲙⲟⲟⲩ ⲉ ϥ ⲟⲩⲁⲁⲃ · ⲉ ⲛⲫⲱⲣⲉ ⲛ ⲟⲩ ϩⲃ̄ⲥⲱ ⲛ̄ ⲉⲥⲟⲟⲩ · ⲉⲣⲉ ⲛⲉⲛ ϭⲓϫ ⲙⲉϩ ⲛ̄ ⲕⲗⲁⲇⲟⲥ ⲛ̄ ⲥⲧⲓⲛⲟⲩϥⲉ · ⲉ ⲛ ⲥⲟⲡⲥⲡ̄ ⲙ̄ⲙⲟ ϥ · Ⲉ ⲛ ϫⲱ ⲙ̄ⲙⲟ ⲥ · ϫⲉ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ ⲡⲁⲣⲭⲏⲥⲧ[ⲣ]ⲁⲧⲏⲕⲟⲥ ⲛ̄ ⲧ ϭⲟⲙ ⲛ̄ ⲙ̄ ⲡⲏⲩⲉ · ⲥⲟⲡⲥⲡ̄ ⲙ̄ ⲡ ⲛⲟⲩⲧⲉ ⲉϩⲣⲁⲓ̈ ⲉϫⲱ ⲛ ⲛ ϥ̄ ⲕⲱ ⲛⲁ ⲛ ⲉⲃⲟⲗ ⲛ̄ ⲛⲉⲛ ⲛⲟⲃⲉ · Ⲡ ⲁⲣⲭⲁⲅⲅⲉⲗⲟⲥ ⲥⲟⲡⲥⲡ̄ ⲙ̄ ⲡ ⲛⲟⲩⲧⲉ ϩⲁⲣⲟ ⲛ ⲛ ϥ̄ ⲧⲱϣ ⲛⲁ ⲛ ⲛ̄ ⲧⲉⲛ ⲧⲣⲟⲫⲏ · ⲙⲛ̄ ⲧⲉⲛ ϩⲃ̄ⲥⲱ · ⲕⲁⲧⲁ ⲡⲉϥ ⲟⲩⲱϣⲉ · Ⲙⲓⲭⲁⲏⲗ ⲡ ⲛⲟϭ ⲛ̄ ⲁⲣⲭⲁⲅ ⲅⲉⲗⲟⲥ ⲥⲟⲡⲥⲡ̄ ⲙ̄ ⲡ ⲛⲟⲩⲧⲉ ϩⲁⲣⲟ ⲛ · ⲛ ϥ̄ ⲭⲁⲣⲓⲍⲉ ⲛⲁ ⲛ ⲛ̄ ⲟⲩ ⲉ ⲣⲏⲛⲏ ⲉϩⲟⲩⲛ̄ ⲉ ⲛⲉⲛ ⲉⲣⲏⲩ · ϫⲉ ⲛ̄ⲧⲟⲕ ⲉⲧ ⲟ ⲛ ⲉⲓⲣⲏⲛⲏ · ⲕ̄ ⲥⲟⲟⲩⲛ ⲡⲉⲛ ⲡⲣⲟⲥⲧⲁⲧⲏⲥ ϫⲉ ⲁⲛⲟⲛ ⲟⲩ ⲕⲁϩ ⲙⲛ̄ ⲟⲩ ⲕⲣ̄ ⲙⲉⲥ · ⲁⲩⲱ ⲧⲉⲛ ⲫⲩⲥⲓⲥ ⲟⲩ ⲣⲉϥ ⲥⲗⲁⲁⲧⲉ ⲧⲉ · ⲁⲗⲗⲁ ⲡ ⲛⲟⲩⲧⲉ ⲟⲩ ⲛⲁ ⲏⲧ ⲡⲉ ⲛ̄ ⲣⲉϥ ⲕⲱ ⲉⲃⲟⲗ · ⲡⲱⲛ ⲡⲉ ⲣ̄ ⲛⲟⲃⲉ · ⲡⲱⲕ ϩⲱⲱ ⲕ ⲡⲉ ⲥⲟⲡⲥⲡ̄ ⲉϫⲱ ⲛ · ⲛ̄ⲛⲁϩⲣⲙ̄ ⲡ ⲛⲟⲩⲧⲉ ⲛ ϥ̄ ⲕⲱ ⲛⲁ ⲛ ⲉⲃⲟⲗ ⲛ̄ ⲛⲉⲛ ⲛⲟⲃⲉ · ⲡⲱⲛ ⲡⲉ ⲥⲟⲡⲥⲡ̄ ⲙ̄ ⲡ ⲛⲟⲩⲧⲉ · ⲡⲱⲕ ϩⲱⲱ ⲕ ⲱ̄ ⲙⲓⲭⲁⲏ︦ⲗ︦ ⲡⲉ ⲡⲁⲣⲁⲕⲁⲗⲉⲓ ⲙ̄ ⲡ ⲛⲟⲩⲧⲉ ϩⲁⲣⲟ ⲛ ⲛ ϥ̄ ⲕⲱ ⲛⲁ ⲛ ⲉⲃⲟⲗ · ⲱ̄ ⲙⲓ̈ⲭⲁⲏ︤ⲗ︥ ⲡⲉⲛ ⲁⲣⲭⲱⲛ ⲡⲱⲛ ⲡⲉ ϣⲱϥⲧ̄ · ⲡⲱⲕ ϩⲱⲱ ⲕ ⲟⲛ ⲡⲉ ⲇⲓⲟⲣⲑⲟⲩ ⲙ̄ⲙⲟ ⲛ ⲛ̄ⲛⲁϩⲣⲙ̄ ⲡ ⲛⲟⲩⲧⲉ ⲡⲉⲛ ⲣ̄ⲣⲟ · Ⲧⲛ̄ ⲥⲟⲟⲩⲛ ⲙ̄ ⲡⲁⲓ ϩⲛ̄ ⲟⲩ ⲙⲉ ⲱ̄ ⲡ ⲁⲣⲭⲁⲅⲅⲉⲗⲟⲥ ⲙⲓⲭⲁⲏ︦ⲗ︦ · ϫⲉ ⲛ̄ⲧⲟⲕ ⲡⲉ ⲡ ⲁⲛⲁϩⲱⲱⲣ ⲛ̄ ⲧⲙⲛ̄ⲧϣⲛ̄ ϩⲧⲏϥ ⲙ̄ ⲡ ⲛⲟⲩⲧⲉ · ⲉ ⲕⲉ ϣⲱⲡⲉ ⲧⲉⲛⲟⲩ ⲉ ⲕ ⲡⲣⲉⲥⲃⲉⲩⲉ ϩⲁⲣⲟ ⲛ ⲧⲏⲣ ⲛ̄ · ⲛ̄ⲛⲁϩⲣⲙ̄ ⲡ ⲛⲟⲩⲧⲉ ⲡⲉ ⲭ︦ⲥ︦ ⲓ︦ⲥ︦ ⲡ ⲛⲟⲩⲧⲉ ⲛ̄ ⲥⲟⲡⲥⲡ̄ ⲛⲓⲙ · ⲡ ⲉⲧ ⲥⲙⲁⲙⲁⲁⲧ ϣⲁ ⲉⲛⲉϩ ⲛ ϥ̄ ⲕⲱ ⲛⲁ ⲛ ⲉⲃⲟⲗ ⲛ̄ ⲛⲉⲛ ⲛⲟⲃⲉ ⲛ̄ⲧ ⲁ ⲛ ⲁⲁ ⲩ · ⲛ ϥ̄ ⲧⲓⲑⲉ ⲛⲁ ⲛ ⲛ̄ ⲧⲛ̄ ⲕⲱ ⲛ̄ⲥⲱ ⲛ ⲛ̄ ⲛⲁ ⲛ̄ ⲡⲁϩⲟⲩ ⲛ ⲧⲛ̄ ⲡⲟⲣϫ ⲛ̄ ⲉ ⲛⲁ ⲛ ⲑ ⲏ · ⲛ ⲅ̄ ⲡⲣⲟⲥⲉⲛⲉⲅⲕⲏ ⲙ̄ⲙⲟ ⲛ ⲉ ⲛ ⲟⲩⲁⲁⲃ · ⲉ̄ ⲛ ⲱ ⲛ̄ ⲁⲧ ⲧⲱⲗⲙ̄ ⲙ̄ ⲡⲉϥ ⲙ̄ⲧⲟ̄ ⲉⲃⲟⲗ ϩⲛ̄ ⲟⲩ ⲁ̄ⲅⲁⲡⲏ · ϫⲉ ⲛⲧⲟⲕ ⲱ̄ ⲡ ⲛⲟϭ ⲛ̄ⲁⲣⲭⲏⲥⲧⲣⲁⲧⲏⲕⲟⲥ ⲙⲓⲭⲁⲏ︦ⲗ︦ · ⲡⲉ ⲡ ⲉⲛ ϥⲁⲓ‐ ⲣⲟⲟⲩϣ · ϫⲉⲕⲁⲥ ϩⲱⲱ ⲛ ⲛ̄ⲛ ⲁ ϣⲱⲡⲉ · ϩⲛ̄ ⲛⲉⲕ ⲙⲁ ⲛ̄ ⲙ̄ⲧⲟⲛ · ϩⲛ̄ ⲙ̄ ⲡⲏⲩ︦ⲉ︦ · Ⲁⲗⲏⲑⲱⲥ ⲕⲁⲗⲱⲥ ⲁ ⲕ ⲉⲓ ϣⲁⲣⲟ ⲛ ⲙ̄ ⲡ ⲟⲟⲩ · ⲱ̄ ⲡ ⲛⲟϭ ⲛ̄ⲁⲣⲭⲏⲥⲧⲣⲁⲧⲏⲕⲟⲥ ⲙⲓⲭⲁⲏⲗ · Ⲕⲁ ⲗⲱⲥ ⲁ ⲕ ⲉⲓ ⲛⲁ ⲛ ⲉ ⲕ ⲛⲏⲩ ⲙⲛ̄ ⲡⲉⲕ ϫⲥ̄ ⲡⲉⲛ ⲣⲣ︦ⲟ︦ · Ⲕⲁⲗⲱⲥ ⲁ ⲥ ⲉⲓ ⲛ̄ϭⲓ ⲧⲉⲕ ⲧⲁⲝⲓⲥ ⲧⲏⲣ ⲥ̄ ⲛ̄ ⲁⲅⲅⲉⲗⲓⲕⲟⲛ ϩⲙ̄ ⲡⲉⲓ ⲛⲟϭ ⲛ̄ ϣⲁ̄ ⲉⲧ ⲡⲟⲣϣ̄ ⲛⲁ ⲛ ⲉⲃⲟⲗ ⲙ̄ ⲡ ⲟⲟⲩ · ⲁ ⲕ ⲣ̄ ⲟⲩ ⲛⲟϭ ⲛ̄ ⲁⲣⲓⲥⲧⲟⲛ ⲉⲣⲟ ⲛ ⲙ̄ ⲡ ⲟⲟⲩ ⲱ̄ ⲙⲓⲭⲁⲏ︦ⲗ︦ · ⲁⲩⲱ ⲡⲁⲣⲓⲥⲧⲱⲛ ⲛ̄ ⲧⲁⲕ ⲁⲁ ϥ ⲉⲣⲟ ⲛ ⲛ̄ ⲟⲩ ⲁ̄ⲣⲓⲥⲧⲱⲛ ⲁⲛ ⲡⲉ ⲛ̄ ϩⲏⲕⲉ · ⲁⲗⲗⲁ ⲟⲩⲁⲣⲓⲥⲧⲱⲛ ⲡⲉ ⲛ̄ ⲣⲙ̄ ⲙ ⲁ︦ⲟ︦ · Ⲛ̄ ϩⲉⲛ ⲁⲣⲭⲱⲛ ⲁⲛ ⲛ̄ ⲧⲉⲓ ⲙⲓⲛⲉ ⲛ ⲉⲧ ⲛⲏϫ ϩⲙ̄ ⲡⲉⲓ ⲁⲣⲓⲥⲧⲱⲛ · ⲁⲗⲗⲁ ⲡ ϫⲟⲉⲓⲥ ⲡ ⲉ ⲛ̄ ⲛⲁ ⲧ ⲡⲉ̄ ⲙⲛ̄ ⲛⲁ ⲡ ⲕⲁϩ · ⲛ̄ ϩⲉⲛ ⲣⲱⲙⲉ ⲁⲛ ⲛ̄ ⲧⲉⲓ ϩⲉ ϩⲁⲡⲗⲱⲥ ⲛ ⲉⲧ ⲇⲓ̈ⲁⲕⲟⲛⲉⲓ ⲉⲣⲟ ⲛ · ⲁⲗⲗⲁ ϩⲉⲛ ⲁⲅⲅⲉⲗⲟⲥ ⲛⲉ ⲉ ⲩ ϣⲙ̄ϣⲉ ϩⲁⲣⲁⲧ ⲕ̄ ⲛ̄ ⲟⲩ ⲧⲣⲁⲡⲓⲍⲁ ⲁⲛ ⲧⲉ ⲛ̄ ⲥⲁⲣ ⲕⲓⲕⲟⲛ · ⲁⲗⲗⲁ ⲟⲩ ⲡⲛⲓⲕⲟⲛ ⲧⲉ ⲉ ⲥ ⲙⲉϩ ⲛ̄ ⲱⲛ︦ϩ︦ ϣⲁ ⲉⲛⲉϩ · ⲛ̄ ⲟⲩ ⲣⲱⲙⲉ ⲁⲛ ⲡ ⲉⲧ ⲣ̄ ϣⲁ̄ ⲛⲙ̄ⲙⲁ ⲛ ⲙ̄ ⲡ ⲟⲟⲩ · ⲁⲗⲗⲁ ⲡ ⲛⲟⲩⲧⲉ ϩⲛ̄ ⲟⲩ ⲙⲉ ⲡⲉ · ⲉ ϥ ⲥⲟⲟⲩⲧⲛ̄ ⲉⲃⲟⲗ ⲛ̄ ⲧⲉϥ ϭⲓϫ ⲉⲧ ⲟⲩⲁⲁⲃ ⲉ ϥ ϫⲱ ⲙ̄ⲙⲟ ⲥ ⲛⲁ ⲛ ϫⲉ ⲕⲁⲗⲱⲥ ⲁ ⲧⲉⲧⲛ̄ ⲉⲓ ϣⲁⲣⲟ ⲛ ⲙ̄ ⲡ ⲟⲟⲩ · ⲧ ⲓⲣⲏⲛⲏ ⲛⲏ ⲧⲛ̄ ⲛⲁ ⲥⲛⲏⲩ ⲁⲩⲱ ⲧⲓ ⲣⲁ ϣⲉ ⲛⲙ̄ⲙⲏ ⲧⲛ̄ ⲧⲏⲣ ⲧⲛ̄ · ϥ̄ ⲥⲏϩ ⲅⲁⲣ ϫⲉ ⲡ ⲙⲁ ⲉⲧⲉⲣⲉ ⲥ ⲛⲁⲩ ⲏ̄ ϣⲟⲙⲛ̄ⲧ · ⲥⲟⲟⲩϩ ⲛ̄ϩⲏⲧ ϥ̄ ϩⲙ̄ ⲡⲁ ⲣⲁⲛ ⲧⲓ ϣⲟⲟⲡ ⲛⲙ̄ⲙⲁ ⲩ ϩⲛ̄ ⲧⲉⲩ ⲙⲏⲏⲧⲉ · ⲗⲟⲓⲡⲟⲛ ⲉϣϫⲉ ⲁ ϥ ϫⲟⲟ ⲥ ⲛ̄ ⲧⲉⲓ ϩⲉ ⲉⲧⲃⲉ ⲥⲛⲁⲩ ⲏ̄ ϣⲟⲙⲛ̄ⲧ · ⲙ̄ⲙⲁⲧⲉ · ⲉⲓⲉ ⲟⲩⲏⲏⲣ ⲧⲉⲛⲟⲩ ⲡⲉ ⲡ ⲣⲁϣⲉ ⲙ̄ ⲡ ϫⲟⲉⲓⲥ ⲡⲉⲛ ⲣ̄ⲣⲟ ⲙⲛ̄ ⲛ̄ⲉϥ ⲁⲅⲅⲉ ⲗⲟⲥ ⲉⲧ ⲟⲩⲁⲁⲃ · ⲉ ⲩ ϣⲟⲟⲡ ϩⲛ̄ ⲧⲉⲛ ⲙⲏⲏⲧⲉ ⲙ̄ ⲡ ⲟⲟⲩ · ⲉ ⲩ ⲣ̄ ϣⲁ̄ ⲛⲙ̄ⲙⲁ ⲛ · ϩⲙ̄ ⲡⲉⲓ ⲛⲟϭ ⲛ̄ ⲁⲣⲓ̈ⲥⲧⲟⲛ · ⲙⲛ̄ ⲡⲉⲓ ⲥⲱⲟⲩϩ ⲉϩⲟⲩⲛ ⲛ̄ ϩⲟⲟⲩⲧ ϩⲓ ⲥϩⲓⲙⲉ · ϩⲓ ϣⲏⲣⲉ ⲕⲟⲩⲓ ϩⲓ̈ ⲛⲟϭ ⲛ̄ ⲣⲱⲙⲉ ⲙ̄ ⲡⲓⲥⲧⲟⲥ ⲉ ⲩ ϣⲟⲟⲡ ϩⲙ̄ ⲡⲉⲓ ⲛⲟϭ ⲛ̄ ϣⲁ ⲙ̄ⲡⲟⲟ · Ⲉⲧⲉ ⲡ ϣⲁ̄ ⲡⲉ ⲙ̄ ⲙⲓⲭⲁⲏ︦ⲗ︦ · ⲡ ⲛⲟϭ ⲛ̄ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ · ⲉ ϥ ϯ ⲉⲟⲟⲩ ⲙⲉⲛ ⲛ̄ ⲟⲩⲟⲛ ⲛⲓⲙ ⲉⲧ ⲣ̄ ϣⲁ ⲛⲁ ϥ ϩ︦ⲙ︦ ⲡ ϣⲁ̄ ⲙ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓ ⲭⲁⲏ︦ⲗ︦ · ⲡ ⲛⲟϭ ⲛ̄ ⲥⲧⲣⲁⲧⲏⲕⲟⲥ ⲉⲧ ⲟⲩⲁⲁⲃ · Ⲁⲗⲏⲑⲱⲥ ⲱ̄ ⲛⲁ ⲙⲉⲣⲁⲧⲉ ⲁ ⲓ ϩⲓⲧⲟⲟⲧ ⲉ ⲩ ⲛⲟϭ ⲛ̄ ⲕⲉⲫⲁⲗⲓⲟⲛ ⲡⲁⲣⲁ ⲧⲁ ϭⲟⲙ ⲁⲩⲱ ⲁⲓⲧⲓ ⲙ̄ ⲡⲁ ⲟⲩⲟⲓ ⲉ ⲩ ⲛⲟϭ ⲙ̄ ⲡⲉⲗⲁⲅⲟⲥ ⲉ ϥ ⲟⲩⲏⲏⲩ · ⲉⲙⲁⲧⲉ · ⲉ ⲙⲛ̄ ϭⲟⲙ ⲙ̄ⲙⲟ ⲓ ⲉ̄ ϯ ⲁⲡⲉⲣⲁ ⲙ̄ ⲙⲟ ϥ ⲉⲃⲟⲗ ϫⲉ ⲁ ⲓ ϫⲟⲟ ⲥ ϩⲛ̄ ⲧ ⲁⲣⲭⲏ ⲙ̄ ⲡⲉⲓ ⲉⲅⲕⲱⲙⲓⲟⲛ ϫⲉ ⲟⲩ ⲕⲟⲩⲓ ⲡⲉ ⲡⲁ ⲥⲕⲁⲫⲟⲥ · ⲁⲩⲱ ⲡ ⲁⲩⲉⲓⲛ ⲥⲟⲃⲕ̄ ⲁⲩⲱ ϫⲉ ⲧⲓ ⲛⲟⲓ ⲁⲛ ⲛ̄ ⲛⲏⲏⲃⲉ · ⲁⲩⲱ ⲟⲛ ϫⲉ ⲡ ⲡⲉⲗⲁⲅⲟⲥ ⲛⲁϣⲧ̄ ⲉⲙⲁⲧⲉ ⲉⲧⲉ ⲡⲁⲓ ⲡⲉ ⲡⲉⲓ [ⲉⲅ]ⲕⲱⲙⲓⲟⲛ ⲙ̄ ⲡ ⲛⲟϭ ⲛ̄ ⲁⲣⲭ ⲁⲅⲅⲉⲗⲟⲥ ⲙⲓⲭⲁⲏ︦ⲗ︦ · Ⲧ ⲡⲁⲣⲁⲕⲁⲗⲉⲓ ⲙ̄ⲙⲱ ⲧⲛ̄ ⲱ̄ ⲛⲉ ⲥ ⲛⲏⲩ · ϯ ⲧⲟⲟⲧ ⲧⲏⲩⲧⲛ̄ ⲛⲙ̄ⲙⲁ ⲓ ϫⲉⲕⲁⲥ ⲉⲓⲉ̄ ⲛⲟⲩϩⲙ̄ ⲉ ⲃⲟⲗ ϩⲛ̄ ⲧ ⲙⲏⲏ̄ⲧⲉ ⲙ̄ ⲡ ⲡⲉⲗⲁⲅⲟⲥ ⲛ̄ⲁ ⲧⲁⲣⲏϫ ϥ̄ · ⲛ̄ ⲧⲁ ⲉⲓ̈ ⲟⲛ ϣⲁⲣⲱ ⲧⲛ̄ ⲉ ⲡⲉ ⲕⲣⲟ ϩⲛ̄ ⲟⲩ ⲥⲟⲟⲩⲧⲛ̄ · ⲉⲡⲉⲓⲇⲏ ⲁ ⲓ ϩⲓ ⲧⲟⲟⲧ ⲉ ϣⲁϫⲉ ⲛⲙ̄ⲙⲏ ⲧⲛ̄ ϩⲙ̄ ⲡⲉⲓ ⲉⲅⲕⲱⲙⲓⲟⲛ · ⲙⲛ̄ ⲛ̄ ⲧⲁⲓⲟ̄ ⲉ ⲧ ⲡⲣ̄ⲉⲡⲉ ⲙ̄ⲡⲉ ⲧⲛ︦ ⲣ︦ ϣⲁ̄ ⲛⲁ ϥ ⲙ̄ ⲡ ⲟⲟⲩ · ⲡ ⲛⲟϭ ⲛ̄ ⲁⲣⲭⲁⲅⲅⲉⲗⲟⲥ ⲙⲓⲭⲁⲏ︦ⲗ︦ · ⲁⲗⲗⲁ ⲟⲩ ⲗⲁⲥ ⲛ̄ ⲥⲁⲣⲝ̄ ⲡⲉ ⲡⲁ ⲗⲁⲥ · ⲁⲩⲱ ⲟⲩ ⲥⲱⲙⲁ ⲛ̄ ⲕⲁϩ ⲡⲉ ⲡⲁ ⲥⲱⲙⲁ · ⲙ̄ⲡⲉ ⲓ ⲉϣ ϭⲙ̄ϭⲟⲙ ⲉ ⲡⲱϩ ⲙ̄ ⲡ ϣⲓ ⲙ̄ ⲡⲉϥ ⲉⲟⲟⲩ · ⲙⲛ̄ ⲡ ϫⲱⲕ ⲙ̄ ⲡⲉϥ ⲁⲝⲓⲱ̄ⲙⲁ ⲉⲧ ⲟⲩⲁⲁⲃ · Ⲱ̄ ⲡⲁ ϫⲟⲉⲓⲥ ⲙⲛ︦ⲛ︦ⲥⲁ ⲡ ⲛⲟⲩⲧⲉ ⲉⲃⲟⲗ · ⲱ̄ ⲙⲓ̈ⲭⲁⲏ︦ⲗ︦ ⲡ ⲧⲉⲗⲏⲗ ⲙ̄ ⲡⲁ ϩⲏⲧ · Ⲱ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲡ ⲥⲟⲗⲥⲗ̄ ⲙ̄ ⲡⲁ ϩⲏⲧ · Ⲱ̄ ⲡⲁⲣⲭⲏⲥⲧⲣⲁⲧⲏⲕⲟⲥ · ⲉⲧ ⲟⲩⲁⲁⲃ ⲡ ⲥⲟⲗⲥⲗ̄ ⲙ̄ ⲡⲁ ⲗⲁⲥ · Ⲱ̄ ⲙⲓⲭⲁⲏ︦ⲗ︦ ⲡ ϣⲁϫⲉ ⲛ̄ ⲧⲁ ⲧⲁⲡⲣⲟ · ⲁⲩⲱ ⲡ ⲥⲟⲟⲩⲧⲛ̄ ⲙ̄ ⲡⲁ ϩⲏⲧ ⲙⲛ̄ ⲡⲁ ϣⲗⲏⲗ ⲛ̄ ⲛⲁϩⲣ︦ⲛ︦ ⲡ ⲛⲟⲩⲧⲉ · ⲁϣ ⲛ̄ ϣⲟⲩⲱ̄ⲃⲉ · ⲏ̄ ⲁϣ ⲛ̄ ϩⲏⲧ ⲛ̄ ⲣⲉϥ ⲛⲟⲓⲉ · ⲡ ⲉⲧ ⲛⲁ ϣ ⲉⲓⲙⲉ · ⲏ̄ ⲛ ϥ̄ ⲉⲓⲱⲣ︦ϩ︦ ⲙ̄ ⲡ ϫⲱⲕ ⲙ̄ ⲡⲉⲕ ⲁⲝⲓⲱⲙⲁ̄ · ⲙⲛ̄ ⲡ ⲉⲟⲟⲩ ⲛⲧ ⲁ ⲡ ⲛⲟⲩⲧⲉ ⲥⲧⲟⲗⲓⲍⲉ ⲙ̄ⲙⲟ ⲕ ⲛ̄ϩⲏⲧ ϥ̄ · Ⲛⲁⲓ ⲧⲏⲣ ⲟⲩ ⲛ̄ⲧ ⲁ ⲓ ϫⲟⲟ ⲩ ⲱ̄ ⲡ ⲁⲣⲭⲱⲛ ⲛ̄ ⲧ ⲙⲛ̄ⲧ ⲉⲣⲟ ⲛ̄ ⲙ̄ ⲡⲏⲩ︤ⲉ︥ · ⲙⲛ̄ ⲛ ⲉⲧ ⲟⲩⲟⲧ︦ⲃ︦ⲉ ⲉ̄ ⲛⲁⲓ ⲥⲉⲡⲣ̄ⲉⲡⲉ ⲙ̄ ⲡⲉⲕ ⲛⲟϭ ⲛ̄ ⲉⲟⲟⲩ · ⲁⲗⲗⲁ ⲕⲱ̄ ⲛⲁ ⲓ ⲉⲃⲟⲗ ⲱ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ · ⲉ ⲃⲟⲗ ϫⲉ ⲁⲛⲅ̄ ⲟⲩ ⲣⲱⲙⲉ ⲛ̄ ⲣⲉϥ ⲣ̄ ⲛⲟⲃⲉ · ⲁⲩⲱ ⲛ̄ ⲧⲓ ϭⲟϫⲃ̄ ⲁⲛ ⲙ̄ⲙⲁⲧⲉ ϩⲛ̄ ⲛⲁ ⲡⲣⲁⲝⲓⲥ · ϯ ⲡⲁⲣⲁⲕⲁⲗⲉⲓ ⲙ̄[ⲙ]ⲟ ⲕ ⲱ̄ ⲡⲁ ⲣⲉϥ ϯⲧⲟⲟⲧ ⲙⲓ̈ⲭⲁⲏ︦ⲗ︦ · ϫⲓ ⲛ̄ⲧⲟⲟⲧ ϩⲱⲧ ⲙ̄ⲡⲁ ⲧⲱⲃϩ̄ · ⲉⲧⲉ ⲡⲁ ⲕⲟⲩⲓ ⲛ̄ ⲇⲱⲣⲟⲛ ⲡⲉ ⲉⲧ ϭⲟϫⲃ̄ ⲡⲁⲓ ⲛ̄ⲧ ⲁ ϥ ⲣ̄ ⲁ ⲧⲟⲟⲧ ⲉ ⲧⲁⲁ ϥ ⲛⲁ ⲕ ϩⲙ̄ ⲡⲉⲕ ϣⲁ ⲙ̄ ⲡ ⲟⲟⲩ · ⲙ̄ⲡⲣ̄ ϭⲛ̄ ⲁⲣⲓⲕⲉ ⲉ ⲡⲉⲕ ϩⲙ̄ϩⲁⲗ ϫⲉ ⲡⲁ ⲇⲱⲣⲟⲛ ⲥⲟⲃⲕ̄ · ⲁⲗⲗⲁ ϣⲱⲡ ⲉⲣⲟ ⲕ ⲛ̄ ⲧⲁ ⲡⲣⲟϩⲉⲣⲉⲥⲓⲥ ⲛ̄ ⲑ ⲉ ⲙ̄ ⲡⲗⲉⲡ ⲧⲱⲛ ⲥⲛⲁⲩ ⲛ̄ ⲧⲉ ⲭⲏⲣⲁ · ϯ ⲥⲟⲟⲩⲛ ⲅⲁⲣ ϫⲉ ⲛ̄ⲧⲕ̄ ⲟⲩ ⲛⲁ ⲏⲧ ⲁⲩⲱ ⲛ̄ ϣⲛ̄ϩⲧⲏϥ · ⲉⲧⲃⲉ ⲡⲁⲓ ⲣⲱ ⲁ ⲓ ϯ ⲙ̄ ⲡⲁ ⲟⲩⲟⲓ ⲉⲣⲟ ⲕ ⲉ ⲓ ⲥⲟⲟⲩⲛ · ϫⲉ ⲙⲛ̄ ⲧⲁⲓ ⲙ̄ⲙⲁⲩ ⲛ̄ ⲕⲉ ⲗⲁⲁⲩ ⲙ̄ ⲡⲣⲟⲥⲧⲁⲥⲓⲁ ⲛ̄ⲛⲁϩⲣⲙ̄ ⲡ ⲛⲟⲩⲧⲉ · ⲛ̄ⲥⲁⲃⲗ̄ⲗⲁ ⲕ ⲱ̄ ⲡ ⲁⲣⲭ ⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙ̄ⲓⲭⲁⲏ︦ⲗ︦ ⲉⲕϣⲁⲛ ⲣ̄ⲡⲛⲁ ⲛⲙ̄ⲙⲁ ⲓ · ⲛ ⲅ̄ ϫⲓ ⲛ̄ ⲧⲟⲟⲧ ⲙ̄ⲡⲁ ⲧⲱⲃϩ̄ ⲙⲛ̄ ⲡⲁ ⲕⲟⲩⲓ ⲛ̄ ⲧⲁⲉⲓ︦ⲟ︦ · Ⲕⲁⲛ ⲉϣϫⲉ ⲉ ϥ ϭⲟϫⲃ̄ ⲟⲛ ⲧⲓ ⲛⲁ ⲣ̄ⲁⲡⲁⲧⲟⲟⲧ ⲟⲛ ⲉ ϯ ⲛⲁ ⲕ ⲛ̄ⲥⲁ ⲑ ⲏ · ⲙ̄ ⲡ ⲧⲁⲉⲓ︦ⲟ︦ ⲙ̄ ⲡⲁ ⲗⲁⲥ · ⲙⲛ̄ ⲡⲁ ϩⲏⲧ ⲛ̄ ⲥⲏⲩ ⲛⲓⲙ ⲛ̄ ⲛⲉ ϩⲟⲟⲩ ⲧⲏⲣ ⲟⲩ ⲙ̄ ⲡⲁ ⲱⲛϩ̄ · Ⲁⲩⲱ ⲧⲓ ⲑⲁⲣⲉⲓ ⲙ̄ ⲡⲁⲓ ϩⲛ̄ ⲟⲩ ⲙⲉ · ϫⲉ ⲉⲓϣⲁⲛ ⲕⲱ ⲛⲁ ⲓ ⲙ̄ⲙⲁⲧⲉ ϩⲙ̄ ⲡⲁ ϩⲏⲧ · ⲙ̄ ⲡ ⲣ̄ ⲡ ⲙⲉⲉⲩⲉ ⲙ̄ ⲡⲉⲕ ⲣⲁⲛ ⲛ̄ⲁⲣⲭⲁⲅⲅⲉⲗⲓⲕⲟⲛ · ⲛ̄ ⲛⲁⲩ ⲛⲓⲙ · ⲧⲓ ⲛⲁ ϣⲱⲡⲉ ⲁⲛ ⲉϫⲛ̄ ⲃⲉⲉⲕⲉ ⲁⲩⲱ ⲉϫⲛ̄ ⲕⲁⲣⲡⲟⲥ · ⲛ̄ⲛⲁϩⲣⲙ̄ ⲡ ⲛⲟⲩⲧⲉ · ⲉⲣⲉ ⲡⲉ ⲣ̄ ⲡ ⲙⲉⲉⲩⲉ ⲙ̄ ⲡⲉⲕ ⲣⲁⲛ ⲱ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏ︦ⲗ︦ ϩⲟⲗϭ̄ ϩⲛ̄ ⲧⲁ ⲧⲁⲡⲣⲟ · ⲛ̄ ⲑ ⲉ ⲛ̄ ⲟⲩ ⲉⲃⲓⲱ̄ ⲉ ϥ ϩⲛ̄ ⲣⲱ ⲓ · ⲉⲣⲉ ⲡⲉⲕ ⲣⲁⲛ ⲉⲧ ⲟⲩⲁⲁⲃ ⲱ̄ ⲡ ⲁⲣⲭⲁⲅⲅⲉⲗⲟⲥ ⲙⲓⲭⲁⲏ︦ⲗ︦ ⲟ̄ ⲛⲁ ⲓ ⲛ̄ ⲥⲧⲟⲗⲏ · ϩⲛ̄ ⲧⲁ ϭⲓⲛ ϩⲉ · ⲙⲛ̄ ϭⲓⲛ ⲧⲱⲟⲩⲛ · ⲱ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏ︦ⲗ︦ ⲛ̄ⲧ ⲁ ⲡ ⲅⲉⲛⲟⲥ ⲉⲛ ⲁⲇⲁⲙ ϭⲛ̄ ⲡⲁⲣ ⲣⲏⲥⲓⲁ̄ ⲛ̄ⲛⲁϩⲣ︦ⲙ︦ ⲡ ⲛⲟⲩⲧⲉ ⲉⲧⲃⲏⲏⲧ ⲕ̄ · ⲱ̄ ⲡ ⲁⲣⲭⲁⲅⲅⲉ ⲗⲟⲥ ⲉⲧ ⲟⲩⲁⲁⲃ · ⲱ̄ ⲙⲓⲭⲁⲏⲗ ⲉⲣⲉ ⲛⲉⲛ ⲥⲧⲉⲛⲟⲩϥⲉ ⲙⲛ̄ ⲛⲉⲛ ϣⲗⲏⲗ ⲃⲏⲕ ⲉϩⲣⲁⲓ ϣⲁ ⲡ ⲛⲟⲩⲧⲉ ⲉⲧⲃⲏⲏⲧ ⲕ̄ · Ⲱ̄ ⲙⲓ ⲭⲁⲏ︦ⲗ︦ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ · ⲛ̄ⲧⲟⲕ ⲡ ⲉⲧ ϥⲓ ⲉ ϩⲣⲁⲓ ϣⲁ ⲡ ⲛⲟⲩⲧⲉ ϣⲁⲛⲧⲉ ϥ ϣⲛ̄ ϩⲧⲏϥ ϩⲁⲣⲟ ⲛ · ⲉⲥⲉ ϣⲱⲡⲉ ⲟⲛ ⲙ̄ ⲡ ⲟⲟⲩ ϩⲙ̄ ⲡⲉⲕ ⲛⲟϭ ⲛ̄ ϣⲁ̄ · ⲉ̄ ⲧⲣⲉ ⲕ ⲡⲣⲉⲥ ⲃⲉⲩⲉ ϩⲁⲣⲟ ⲛ ⲛ̄ ⲛⲁϩⲣⲛ̄ ⲡ ⲛⲟⲩⲧⲉ ⲡ ⲉⲓⲱ̄ⲧ ⲛ ϥ̄ ϣⲱⲡ ⲉ̄ⲣⲟ ϥ ⲛ̄ ⲧⲛ̄ ⲡⲣⲟϩⲉⲣⲁⲓⲥⲓⲥ · ⲉⲧ ⲛ̄ ⲉⲓⲛⲉ ⲙ̄ⲙⲟ ⲥ ⲛⲁ ⲕ ϩⲙ̄ ⲡⲉⲕ ⲣ̄ ⲡ ⲙⲉⲉⲩⲉ ⲉⲧ ⲟⲩⲁⲁⲃ · Ⲱ̄ ⲡ ⲛⲟϭ ⲙ̄ ⲡⲣⲟⲥⲧⲁⲧⲏⲥ ⲙⲓⲭⲁⲏ︦ⲗ︦ ⲥⲟⲡⲥⲡ̄ ⲉϫⲱ ⲛ ⲛ̄ ⲛⲁϩⲣⲛ̄ ⲡ ⲛⲟⲩⲧⲉ · ⲛ ϥ̄ ϯ ⲑ ⲉ ⲛⲁ ⲛ ⲉ ⲧⲣⲉ ⲛ ⲙⲟⲟϣⲉ ϩⲙ̄ ⲡ ⲉⲧ ⲣ̄ ⲁⲛⲁ ϥ ⲧⲏⲣ ⲛ̄ ⲛ ϥ̄ ⲧⲟⲩϫⲟ ⲛ ⲉ̄ⲃⲟⲗ ϩⲛ̄ ⲛ̄ ϭⲟⲣϭⲥ̄ ⲙ̄ ⲡ ⲇⲓⲁⲃⲟⲗⲟⲥ · ⲛ ϥ̄ ⲧⲁϩⲟ ⲛ ⲛⲁ ϥ ⲉⲣⲁⲧ ϥ̄ · ⲛ̄ ⲟⲩ ⲙⲛ̄ⲧ ⲉⲣ︦ⲟ︦ ⲙⲛ̄ ⲟⲩ ⲙⲛ̄ⲧ ⲟⲩⲏⲏⲃ ⲟⲩ ϩⲉⲑⲛⲟⲥ ⲉ ϥ ⲟⲩⲁⲁⲃ · ⲟⲩ ⲗⲁⲟⲥ ⲉ ⲡ ⲱⲛϩ̄ · ϩⲓⲧⲛ̄ ⲛ̄ ⲧⲱⲃϩ̄ ⲉ ⲧⲉϥ ⲉⲓⲣⲉ ⲙ̄ⲙⲟ ⲟⲩ ϩⲁⲣⲟ ⲛ ⲛ̄ϭⲓ ⲡ ⲛⲟϭ ⲛ̄ ⲁⲣⲭⲁⲅⲅⲉⲗⲟⲥ ⲡⲁⲓ ⲉⲧ ⲛ ⲣ̄ ϣⲁ ⲛⲁ ϥ ⲙ̄ ⲡ ⲟⲟⲩ · ⲙⲛ̄ ⲛⲉ ⲡⲣⲉⲥⲃⲓⲁ̄ ⲛ̄ ⲧⲛ̄ ϫⲟⲉⲓⲥ ⲧⲏⲣ ⲛ̄ ⲧⲉ ⲑⲉⲱ̄ ⲇⲱⲕⲟⲥ ⲉⲧ ⲟⲩⲁⲁⲃ ⲙⲁⲣⲓⲁ · ⲙⲛ̄ ⲛ̄ ⲧⲱⲃϩ̄ ⲙ̄ ⲡ ⲁⲣⲭⲁⲅⲅⲉ ⲗⲟⲥ ⲉ̄ⲧ ⲟⲩⲁⲁⲃ ⲅⲁⲃⲣⲓ︦ⲏ︦ⲗ︦ ⲡ ϥⲁⲓϣⲙ̄ⲛⲟⲩϥⲉ ⲛ︦ ⲛ︦ ⲁⲓⲱⲛ ⲙ̄ ⲡ ⲟⲩⲟⲉⲓⲛ Ϩⲓⲧⲛ̄ ⲧⲉ ⲭⲁⲣⲓⲥ ⲙⲛ̄ ⲧ ⲙⲛ̄ⲧ ⲙⲁⲓ ⲣⲱⲙⲉ ⲙ̄ ⲡⲉⲛ ϫ︦ⲥ︦ ⲓ︦ⲥ︦ ⲡⲉ ⲭ︦ⲥ︦ ⲡ ⲉⲟⲟⲩ ⲛⲁ ϥ ⲙⲛ̄ ⲡⲉϥ ⲉⲓⲱⲧ ⲛ̄ ⲁⲅⲁⲑⲟⲥ ⲙⲛ̄ ⲡⲉ ⲡⲛ︦ⲁ︦ ⲉⲧ ⲟⲩⲁⲁⲃ ⲛ̄ ⲣⲉϥ ⲧⲁⲛ̄ϩⲟ ⲁⲩⲱ ⲛ̄ ϩⲟⲙ̄ⲟⲟⲩ ⲥⲓⲟⲛ̄ ⲧⲉⲛⲟⲩ · ⲁⲩⲱ ⲛ̄ ⲟⲩⲟ̄ⲉⲓϣ ⲛⲓⲙ ϣⲁ ⲉ̄ⲛⲉϩ ⲛ̄ ⲉⲛⲉϩ ϩⲁⲙⲏⲛ̄ ·
3	0	sText1	ⲗⲟⲓⲡⲟⲛ ⲁ̄ ⲡ ⲣⲱⲙⲉ [ϫⲓ] ⲛ̄ ⲧⲉϥ ϣⲧⲏⲛ · ⲁ ϥ ⲧⲁⲁ ⲥ ⲁ ϥ ϫⲓ ⲙ̄ ⲡⲉ ⲥⲟⲩⲟ̄ · ⲁ ϥ ⲧⲁⲁ ϥ ⲙ̄ ⲡ ⲁⲙⲣⲏ̄ · ⲁ ϥ ⲕⲧⲟ ϥ ⲉ ⲡⲉϥ ⲏⲓ ⲉ ϥ ⲣⲁϣⲉ · ⲉⲣⲁⲧ ⲥ̄ ⲛ̄ ⲧⲉϥ ⲥϩⲓⲙⲉ · ⲉ ϥ ϫⲱ ⲙ̄ⲙⲟ ⲥ ϫⲉ ⲉⲓⲥ ⲡ ⲛⲟⲩⲧⲉ ⲁ ϥ ⲥⲟⲟⲩⲧⲛ ⲛ̄ ⲧⲉ ⲡⲣⲟⲥⲫⲟⲣⲁ · ⲗⲟⲓⲡⲟⲛ ⲛ̄ⲧⲉⲣ ⲟⲩ ⲡⲱϩ ⲉ ϩⲧⲟⲟⲩ︦ⲉ︦ ⲛ̄ ϣⲱⲣⲡ̄ ⲛ̄ ⲥⲟⲩ ⲙⲛ̄ⲧ ⲥⲛⲟⲟⲩⲥ ⲛ̄ ⲁⲑⲱ̄ⲣ · ⲁ ⲥ ϯ ⲡⲉⲥ ⲟⲩⲟⲓ ⲉⲣⲟ ϥ ⲛ̄ϭⲓ ⲧⲉ ⲥϩⲓⲙⲉ ⲛ̄ ϣⲁⲩ ⲉ ⲥ ϫⲱ ⲙ̄ⲙⲟ ⲥ ϫⲉ ⲡⲁ ⲥⲟⲛ ϫⲓ ⲛⲁ ⲕ ⲛ̄ ⲧⲁ ϣⲧⲏⲛ ⲛ ⲅ̄ ⲃⲱⲕ · ⲁ̄ⲛⲁⲩ ϫⲉ ⲕ ⲛⲁ ϩⲉ ⲉ ⲡ ⲉ ⲥⲟⲟⲩ · ϫⲉⲕⲁⲥ ⲛ̄ⲛ ⲁ ⲥⲙⲛ̄ ⲛⲉ ϩⲃⲏⲩⲉ ⲛ̄ ⲧ ⲥⲩⲛⲁⲝⲓⲥ · ⲙⲛ̄ ⲛⲉ ⲥⲛⲏⲩ · ⲉⲧ ⲛⲏⲩ ⲉϫⲱ ⲛ · ⲛ̄ⲧⲟϥ ⲇⲉ ⲉ ϥ ⲟⲩⲱ̄ϣⲉ ⲉ̄ ⲉⲓⲙⲉ ⲉ ⲧⲉⲥ ⲡⲣⲟϩⲩⲣⲉⲥⲓⲥ ⲧⲏⲣ︦ ⲥ︦ · ⲡⲉϫⲁ ϥ ⲛⲁ ⲥ ϫⲉ ⲧⲁ ⲥⲱⲛⲉ · ⲉⲓϣⲁⲛ ϥⲓ ⲛ̄ ⲧⲟⲩ ϣⲧⲏⲛ · ⲉ̄ⲣⲁ ⲥⲩⲛⲁⲅⲉ ⲛ̄ ⲛ̄ⲁϣ ⲛ̄ ϩⲉ · ϩⲙ̄ ⲡⲉⲓ ⲛⲟϭ ⲛ̄ ϣⲁ ⲙ̄ ⲡ ⲟⲟⲩ · ⲁⲛⲟⲕ ⲅⲁⲣ ⲁⲛⲅ̄ ⲟⲩ ϩⲟⲟⲩⲧ · ϣⲁ ⲓ̈ ⲃⲱⲕ ⲉ̄ ⲙⲁ ⲛⲓⲙ ⲛ̄ ⲧⲉⲓ ϩⲉ · ⲧⲉ ⲥϩⲓⲙⲉ ⲇⲉ ⲛ̄ⲧⲟⲥ ϣ̄ϣⲉ ⲉⲣⲟⲥ ⲉ ⲥⲕⲉⲡⲁⲍⲉ ⲙ̄ⲙⲟ ⲥ ϩ︦ⲙ︦ ⲡⲉⲥ ⲥⲱⲙⲁ ⲙⲁⲗⲓⲥⲧⲁ ⲛ̄ ϩⲟⲩⲟ̄ ϩⲛ̄ ⲧ ⲉⲕⲕⲗⲏⲥⲓ̄ⲁ︦ · ⲛ̄ⲧⲟⲥ ⲇⲉ ⲁ ⲥ ϥⲓ ϩⲣⲁ ⲥ ⲉⲃⲟⲗ ϩⲛ̄ ⲟⲩ ⲛⲟϭ ⲛ̄ ⲥⲙⲏ ⲉ ⲥ ϫⲱ ⲙ̄ⲙⲟ ⲥ ϫⲉ ⲟⲩⲟⲓ ⲛⲁ ⲓ ⲡⲁ ⲥⲟⲛ · ⲟⲩ ⲡⲉ ⲡⲁⲓ ⲉ̄ⲧⲉ ⲕ ϫⲱ ⲙ̄ⲙⲟ ϥ ⲙ̄ ⲡ ⲟⲟⲩ · ⲙⲏ ⲛ ⲧⲁ ⲣ̄ ϣⲙ̄ⲙⲟ ⲉⲣⲟ ⲕ ⲙ̄ ⲡ ⲟⲟⲩ · ⲙⲏ̄ ⲛⲧ ⲁ ⲛ ⲡⲱ ϣⲁ ⲛ ⲣ̄ ⲥⲛⲁⲩ · ⲙⲏ ⲁⲛⲟⲕ ⲟⲩ ⲥⲁⲣⲝ̄ ⲛ̄ ⲟⲩⲱⲧ ⲁⲛ ⲛⲙ̄ⲙⲁ ⲕ · ⲙⲏ̄ ⲙⲛ̄ ⲧⲁⲓ ⲙⲉⲣⲓⲥ ⲛⲙ̄ⲙⲁ ⲕ ⲁⲛⲟⲕ ϩⲛ̄ ⲛⲉⲕ ⲑⲩⲥⲓⲁ̄ · ⲙⲏ ⲉ ⲕ ⲛⲁϩ ⲟⲩ ⲣⲱⲧ ⲙ̄ ⲡⲁ ⲙⲉⲉⲩⲉ ⲉϩⲟⲩⲛ ⲉ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ · ⲙ̄ⲡⲱⲣ ⲡⲁ ⲥⲟⲛ ⲙ̄ⲡⲣ̄ ⲙⲉⲉⲩⲉ ⲉ ⲡⲁⲓ ϩ︦ⲙ︦ ⲡⲉⲕ ϩⲏⲧ · ϫⲉ ⲁ ⲓ ⲕⲱⲧⲁⲡⲣⲟϩⲩⲣⲉⲥⲓⲥ ⲛ̄ⲥⲱ ⲓ ⲉ̄ϩⲟⲩⲛ ⲉ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ Ϩⲟⲗⲱⲥ ⲣⲱ ⲁ ⲡ ⲁⲡⲟⲥⲧⲟⲗⲟⲥ ϫⲟⲟ ⲥ ⲉ ϥ ⲧⲁⲙⲱ ⲙ̄ⲙⲟ ⲛ ϫⲉ ⲙⲛ̄ ϩⲟⲟⲩⲧ ϩⲓ ⲥϩⲓⲙⲉ ϩⲙ̄ ⲡⲉ ⲭ︤ⲥ︥ · ⲛⲁⲓ ⲇⲉ ⲉ ⲥ ϫⲱ ⲙ̄ⲙⲟ ⲟⲩ ⲉ ⲥ ⲣⲓⲙⲉ · ⲁ ⲧⲉϥ ⲯⲩⲭⲏ ϣⲧⲟⲣⲧⲣ̄ ⲉϫⲱ ⲥ · ⲙⲁⲗⲗⲟⲛ ⲇⲉ ⲁ ϥ ⲣⲁϣⲉ ⲛ̄ ϩⲟⲩⲟ ⲉϩⲣⲁⲓ ⲉϫⲛ̄ ⲧⲉⲥ ⲛⲟϭ ⲙ̄ ⲡⲓⲥⲧⲓⲥ · ⲁ ϥ ϫⲓ ⲛ̄ⲧⲟⲟⲧ ⲥ̄ ⲛ̄ ⲧⲉ ϣⲧⲏⲛ ⲉ ϥ ϫⲱ ⲙ̄ⲙⲟ ⲥ ϫⲉ ϥⲓ̈ⲡⲣⲟⲟⲩϣ · ⲛ̄ ⲧⲉ ⲡⲣⲟⲥ ⲫⲟⲣⲁ ⲙⲛ̄ ⲧ ⲁⲡⲁⲣⲭⲏ ⲙⲛ̄ ⲡ ⲛⲉϩ ⲧⲛ̄ⲛⲟⲟⲩ ⲥⲟⲩ ⲉ ⲧ ⲉⲕ ⲕⲗⲏⲥⲓ︦ⲁ︦ · ⲁⲩⲱ ⲕⲱ ⲉ̄ϩⲣⲁⲓ ⲛ̄ ⲧⲉⲧⲣⲁⲡⲓⲍⲁ ⲙⲛ̄ ⲛⲟⲉⲓⲕ · ϥⲓ ⲡ ⲣⲟⲟⲩϣ ⲙ̄ ⲡⲗⲁⲭⲁⲛⲟⲛ ϣⲁⲛⲧⲉ ⲓ ⲕⲧⲟ ⲓ ϩⲙ̄ ⲡ ⲟⲩⲱϣ ⲉ ⲙ̄ ⲡ ⲛⲟⲩⲧⲉ ⲙⲛ̄ ⲡ ⲉⲥⲟⲟⲩ · ⲁ ϥ ⲉⲓ ⲇⲉ ⲉⲃⲟⲗ ⲉ ϥ ⲙⲟⲟϣⲉ ⲉ ϥ ⲥⲟⲡⲥⲡ̄ ⲙ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲉ ⲧⲣⲉ ϥ ⲥⲟⲟⲩⲧⲛ̄ ⲛ̄ ⲛⲉϥ ϩⲓⲟⲟⲩⲉ · ⲉ ϥ ⲙⲟⲟϣⲉ ⲇⲉ ⲁ ϥ ⲉⲓ ⲉϫⲛ̄ ⲟⲩ ⲙⲁ ⲛ̄ ⲉⲥⲟⲟⲩ · ⲡⲉϫⲁ ϥ ⲛⲁ ϥ ϫⲉ ⲭⲁⲓⲣⲉ ⲡⲉ ϣⲃⲏⲣ · Ⲡⲉϫⲉ ⲡ ⲣⲱⲙⲉ ⲛⲁ ϥ ϫⲉ ϯ ⲣⲏⲛⲏ ⲛⲁ ⲕ ⲡ ⲣⲱⲙⲉ ⲉ ⲧⲁⲉⲓⲏⲩ̄ · ⲡⲉϫⲁ ϥ ⲛⲁ ϥ ⲛ̄ϭⲓ ⲡ ⲣⲱⲙⲉ ⲙ̄ ⲡⲓⲥⲧⲟⲥ ϫⲉ ⲁⲣⲁ ϣⲁ ⲓ ϭⲛ̄ ⲟⲩ ⲉⲥⲟⲟⲩ ⲛ̄ⲧⲟⲟⲧ ⲕ̄ ⲙ̄ ⲡ ⲟⲟⲩ ⲉ ⲡⲓ ⲛⲟϭ ⲛ̄ ⲣⲱⲙⲉ ⲛ̄ⲧ ⲁ ϥ ⲉⲓ ϣⲁⲣⲟ ⲛ ⲡⲉϫⲁ ϥ ⲛ̄ϭⲓ̈ ⲡ ϣⲱⲥ ϫⲉ̄ ⲕ̄ ⲟⲩⲱ̄ϣ ⲉ ϩⲁ ⲟⲩⲏⲣ ⲛ̄ ⲧⲓⲙⲏ · ⲡⲉϫⲉ ⲡ ⲣⲱⲙⲉ ⲛⲁ ϥ ϫⲉ ⲉ ⲓ ⲟⲩⲱ̄ϣ ⲉ ϩⲁ ⲟⲩ ⲧⲉⲣⲙⲏⲥⲓⲟⲛ · ⲡⲉϫⲉ ⲡ ϣⲱⲥ ⲛⲁ ϥ ϫⲉ ⲁⲩⲉⲓⲥ ⲧⲓⲙⲏⲧⲁ ⲧⲁⲁ ϥ ⲛⲁ ⲕ · ⲡ ⲣⲱⲙⲉ ⲇⲉ ⲁ ϥ ⲥⲟⲟⲩⲧⲛ̄ ⲉⲣⲟ ϥ ⲛ̄ ⲧⲉ ϣⲧⲏⲛ ⲛ̄ ⲧⲉ ⲥϩⲓⲙⲉ ⲉ ϥ ϫⲱ ⲙ̄ ⲙⲟ ⲥ ϫⲉ ϫⲓ ⲧⲉ ϣⲧⲏⲛ ⲛⲁ ⲕ ⲉ ⲧⲁ ⲧⲁ ⲥϩⲓⲙⲉ ⲧⲉ · ⲕⲁⲁ ⲥ ⲛⲁ ⲕ ϩⲁϩⲧⲏ ⲕ ⲛ̄ ϣⲟⲙⲛ︦ⲧ︦ ⲛ̄ ϩⲟⲟⲩ · ⲁⲩⲱ ⲙ̄ ⲡ ϩⲟⲩⲛ ⲛ̄ ϣⲟⲙ︦ⲛ︦ⲧ ⲛ̄ ϩⲟⲟⲩ · ⲉⲓϣⲁⲛ ⲧⲙ ⲛ̄ⲧ ϥ̄ ⲛⲁ ⲕ ⲧⲓ ⲁⲡⲟⲧⲁⲥⲥⲉ ⲙ̄ⲙⲟ ⲥ ⲛⲁ ⲕ · ⲁ ϥ ⲟⲩⲱϣⲃ̄ ⲛ̄ϭⲓ̈ ⲡ ϣⲱⲥ ϫⲉ ⲁⲩⲱ ⲉ ⲓ ⲣ̄ ⲟⲩ ⲛ̄ ⲧⲁⲓ · ⲙⲛ̄ ⲗⲁⲁⲩ ϩⲙ̄ ⲡⲁ ⲏⲓ ⲉ ⲓⲙⲏⲧⲉⲓ ⲉⲥⲟⲣⲧ̄ · ϩⲓ ϩⲃ̄ⲥⲱ ⲛ̄ ϯ ⲛⲁ ϫⲓⲧ ⲥ̄ ⲁⲛ · ⲡ ⲣⲱⲙⲉ ⲇⲉ ⲙ̄ ⲡⲓⲥⲧⲟⲥ ⲛ̄ⲧⲉⲣⲉ ⲡ ϣⲱⲥⲧⲥ̄ⲧⲟ ϥ ⲉⲃⲟⲗ ⲙⲛ̄ ⲧ ϣⲧⲏⲛ ⲁ ϥ ⲕⲟⲧ ϥ̄ ⲉⲃⲟⲗ ⲉ ⲧⲉϥ ϩⲓⲏ̄ ϩⲛ̄ ⲟⲩ ⲛⲟϭ ⲛ̄ ⲙ̄ⲕⲁϩ ⲛ̄ ϩⲏⲧ ⲙⲛ̄ ϩⲉⲛ ⲣ̄ⲙⲉⲓⲟⲟⲩⲉ ⲉ ⲩ ⲟϣ ⲉⲧⲓ ⲇⲉ ⲉ ϥ ⲙⲟⲟϣⲉ ⲉ ϥ ⲟⲕⲙ̄ · ⲁⲩⲱ ⲉ ϥ ⲙⲉⲉⲩⲉ ⲉⲃⲟⲗ ϫⲉ ⲟⲩ ⲡ ⲉⲧⲉϥ ⲛⲁ ⲁⲁ ϥ · ⲏ̄ ⲉ ϥ ⲛⲁ ϫⲟⲟ ⲥ ⲛ̄ ⲧⲉϥ ⲥϩⲓⲙⲉ ϫⲉ ⲟⲩ ⁖ⲻ Ⲛ̄ ⲧⲉ ⲩⲛⲟⲩ ⲁ ϥ ϭⲱϣⲧ̄ ϩⲓϩⲏ ⲙ̄ⲙⲟ ϥ · ⲁ ϥ ⲛⲁⲩ ⲉ ⲡⲁⲣⲭ‐ ⲁⲅⲅⲉⲗⲟⲥ ⲙⲓⲭⲁⲏⲗ ⲉ ϥ ⲧⲁⲗⲏⲩ ⲉϫⲛ̄ ⲟⲩ ϩⲧⲟ ⲛ̄ ⲟⲩⲱⲃϣ̄ · ⲉ ϥ ⲱ̄ ⲙ̄ ⲡⲉ ⲥⲙⲟⲧ ⲛ̄ ⲟⲩ ⲛⲟϭ ⲉ ⲛ ⲁⲣⲭⲱⲛ ⲛ̄ⲧⲉ ⲡ ⲣ︦ⲣ︦ⲟ · ⲁ ϥ ⲣ̄ ϩⲟⲧⲉ ⲉⲙⲁⲧⲉ ⲛ̄ϭⲓ̈ ⲡ ⲣⲱⲙⲉ ⲁ ϥ ⲥⲟⲕ ϥ̄ ⲛ̄ⲥⲁ ⲟⲩ ⲥⲁ ⲙ̄ ⲡ ⲃⲟⲗ ⲛ̄ ⲧⲉ ϩⲓ︦ⲏ︦ · ϣⲁⲛⲧⲉ ϥ ⲡⲁⲣⲁⲅⲉ · ⲁⲩⲱ ⲛ̄ⲧⲉⲣⲉ ⲡ ⲁⲣⲭ ⲁⲅⲅⲉⲗⲟⲥ ⲡⲱϩ ϣⲁⲣⲟ ϥ ⲙ̄ ⲡⲉ ⲥⲙⲟⲧ ⲛ̄ ⲟⲩ ⲁⲣⲭⲱⲛ · ⲁ ϥ ⲥⲉⲕ ⲡⲉ ⲭⲁⲗⲓⲛⲟⲥ ⲙ̄ ⲡⲉ ϩⲧⲟ̄ · ⲁ ϥ ⲁϩⲉ ⲣⲁⲧ ϥ̄ · ⲡⲉϫⲁ ϥ ⲙ̄ ⲡ ⲣⲱⲙⲉ ϫⲉ ⲭⲁⲓⲣⲉ ⲇⲟⲣⲟⲑⲉⲟⲥ ⲉ ⲕ ⲛⲁ ⲉ ⲧⲱⲛ ⲉ ⲕ ⲙⲟⲟϣⲉ ⲙⲁⲩⲁⲁ ⲕ · ⲡⲉϫⲁ ϥ ⲛⲁ ϥ ⲛ̄ϭⲓ ⲧⲟⲩⲣⲟⲩⲑⲉⲟⲥ · ϩⲛ̄ ⲟⲩ ⲥⲧⲱⲧ ϫⲉ ⲕⲩ︦ⲣ︦︦ⲓ ⲭⲁⲓⲣⲉ ⲡⲁ ϫⲟⲉⲓⲥ ⲡ ⲁⲣⲭⲱⲛ · ⲕⲁⲗⲱⲥ ⲁ ⲕ ⲉⲓ ϣⲁⲣⲟ ⲛ ⲙ̄ ⲡ ⲟⲟⲩ · ⲡⲉϫⲉ ⲡ ⲁⲣⲭⲱⲛ ⲛⲁ ϥ ⲉⲧⲉ ⲙⲓⲭⲁⲏⲗ ⲡⲉ ϫⲉ ⲁⲣⲁ ⲉ ⲥ ⲟ̄ⲛϩ̄ ⲛ̄ϭⲓ ⲑⲉⲱ̄ⲡⲓⲥⲧⲏ ⲧⲉⲕ ⲥϩⲓⲙⲉ ⲡⲉϫⲉ ⲇⲱⲣⲟⲑⲉⲟⲥ ⲛⲁ ϥ ⲉⲣⲉ ⲡⲉϥ ϩⲟ ⲡⲁϩⲧ̄ ⲉ ⲡ ⲉⲥⲏⲧ ϩⲁ ⲡ ϣⲓ̈ⲡⲉ ϫⲉ ⲥⲉ · ⲥ︦ ⲟ︦ⲛϩ̄ ⲛ̄ϭⲓ ⲧⲉⲕ ϩⲙ̄ϩⲁⲗ · ⲡⲉϫⲉ ⲡ ⲁⲣⲭⲱⲛ ⲉ̄ⲧⲉ ⲙⲓⲭⲁⲏ︦ⲗ︦ ⲡⲉ ⲛⲁ ϥ · ϫⲉ ⲟⲩ ⲡⲉ ⲡⲁⲓ ⲉⲧ ⲧⲁⲗⲏⲩ ⲉ ⲣⲟ ⲕ · ⲡⲉϫⲉ ⲇⲱⲣⲟⲑⲉⲟⲥ ⲛⲁ ϥ · ⲉ ϥ ⲇⲓⲁⲧⲣⲉⲡⲉ ϫⲉ ⲟⲩϣⲧ ϣⲏⲛ ⲉ̄ ⲧⲁ ⲧⲁ ⲥϩⲓⲙⲉ ⲧⲉ · ⲡⲉϫⲉ ⲡ ⲁⲣⲭⲱⲛ ⲛⲁ ϥ ⲉ̄ⲧⲉ ⲙⲓⲭⲁⲏ︦ⲗ︦ ⲡⲉ · ϫⲉ ⲁⲩⲱ ⲉ ⲕ ⲣ̄ ⲟⲩ ⲛ̄ ⲧⲁⲓ ⲙ̄ ⲡⲉⲓ ⲙⲁ · ⲡⲉϫⲉ ⲇⲱⲣⲟⲑⲉⲟⲥ ⲛⲁ ϥ ϫⲉ ⲉⲣⲉ ⲟⲩ ⲛⲟϭ ⲛ̄ ⲣⲱⲙⲉ ⲛⲏⲩ ⲉϫⲱ ⲓ ⲙ̄ ⲡ ⲟⲟⲩ · ⲙ̄ ⲡⲓ ϩⲉ ⲉ ⲧⲁ ⲭⲣⲓⲁ ⲧⲏⲣ︦ ⲥ︦ · ⲟⲩⲇⲉ ⲙⲛ̄ ⲛⲟⲩⲃ ⲛ̄ⲧⲟⲟⲧ ⲉⲧⲃⲉ ⲡⲉⲓⲕⲉⲣⲟⲥ ⲛ̄ ϩⲓⲥⲉ ⲛ̄ⲧ ⲁ ⲛ ⲉⲓ ⲉⲣⲟ ϥ · ⲁ ⲓ ⲛ̄ⲧ ⲥ̄ ⲉ̄ ⲧⲣ ⲁ ⲧⲁⲁ ⲥ ϩⲁ ⲟⲩ ⲉ̄ⲥⲟⲟⲩ ⲙ̄ⲡ ⲟⲩ ϫⲓⲧ ⲥ̄ ⲛ̄ⲧⲟⲟⲧ ⲛ̄ ⲧⲓ ⲥⲟⲟⲩⲛ ⲁⲛ ϫⲉ ⲉ ⲓ ⲛⲁ ⲣ̄ ⲟⲩ Ⲡⲉϫⲉ ⲡ ⲁⲣⲭⲱⲛ ⲉⲧⲉ ⲙⲓⲭⲁⲏ︦ⲗ︦ [ⲡⲉ] · ϫⲉ ⲉⲓϣⲁⲛ ϣⲡ̄ ⲧⲱⲱⲣⲉ ⲙ̄ ⲡ ⲉⲥⲟⲟⲩ ⲛ̄ ⲧⲁ ϫⲓⲧ ϥ̄ ⲛⲁ ⲕ · ⲕ ⲛⲁ ⲣ̄ ⲡ ⲟⲟⲩ ⲉⲣⲟ ⲓ ⲙⲛ̄ ⲛ ⲉⲧ ⲛⲙ̄ⲙⲁ ⲓ · ⲁ ϥ ⲟⲩⲱϣⲃ̄ ⲛ̄ϭⲓ ⲇⲟⲣⲟⲑⲉⲟⲥ ϫⲉ ⲥⲉ ⲧⲱⲛⲟⲩ ⲡⲁ ϫ︦ⲥ︦ · ⲙⲁⲣⲉ ⲓ ⲣ̄ ⲡ ⲙ̄ⲡϣⲁ̄ ⲛ ⲅ̄ ⲉⲓ ⲉϩⲟⲩⲛ ϩⲁ ⲧⲁ ⲟⲩⲉϩⲥⲟ︦ⲓ︦ · Ⲡⲉϫⲉ ⲙⲓⲭⲁⲏ︦ⲗ︦ ⲛ̄ ⲟⲩⲁ̄ ⲛ̄ ⲛ̄ ⲁⲅⲅⲉⲗⲟⲥ ⲉⲧ ⲙⲟⲟϣⲉ ⲛⲙ̄ⲙⲁ ϥ · ⲙ̄ ⲡⲉ ⲥⲙⲟⲧ ⲛ̄ ⲙ̄ ⲙⲁⲧⲟⲓ ϫⲉ ⲙⲟⲟϣⲉ ⲙⲛ̄ ⲇⲱⲣⲟⲑⲉⲟⲥ · ⲛ ⲅ̄ ⲃⲱⲕ ϩⲁϩⲧⲏ ⲛ ⲡⲉⲓ ϣⲱⲥ ⲁ̄ϫⲓ ⲥ ⲛⲁ ϥ · ϫⲉ ⲡⲉϫⲉ ⲡ ⲁⲣⲭⲱⲛ ⲛ̄ⲧ ⲁ ϥ ⲡⲁⲣⲁⲅⲉ ⲙ̄ⲙⲟ ⲕ ⲛ̄ ⲥⲟⲟⲩⲧⲛ̄ · ϫⲉ ⲧⲛ̄ ⲛⲟⲟⲩ ⲛⲁ ⲓ ⲛ̄ ⲟⲩ ⲉⲥⲟⲟⲩ ϩⲁ ⲟⲩⲧⲏⲣⲙⲏⲥⲓⲟⲛ · ⲁⲛⲟⲕ ⲡ ⲉⲧ ϣⲡ̄ⲧⲱⲣⲉ ⲙ̄ⲙⲟ ϥ ⲛ̄ ⲧⲁ ⲧⲛ̄ⲛⲟⲟⲩ ⲛ̄ ⲧⲉϥ ⲁ̄ⲥⲟⲩ ⲛⲁ ⲕ ϣⲁ ⲡ ⲛⲁⲩ · ⲙ̄ ⲙⲉⲉⲣⲉ ⲙ̄ ⲡ ⲟⲟⲩ · ⲁ ϥ ⲃⲱⲕ ⲇⲉ ⲛϭⲓ ⲡ ⲙⲁⲧⲟⲓ · ϣⲁ ⲡ ϣⲱⲥ ⲉ ϥ ⲙⲟⲟϣⲉ ⲙⲛ̄ ⲇⲱⲣⲟⲑⲉⲟⲥ · ϩⲙ̄ ⲡ ⲣⲁⲛ ⲙ̄ ⲡ ⲁⲣⲭⲱⲛ ⲁ ⲩ ⲉⲓⲛⲉ ⲙ̄ ⲡ ⲉⲥⲟⲟⲩ · ⲡⲉϫⲉ ⲡ ⲁⲣⲭⲱⲛ ⲛⲁ ϥ ϫⲉ ⲇⲱⲣⲟⲑⲉⲟⲥ ⲉⲓⲥ ⲡ ⲉⲥⲟⲟⲩ ⲁ ϥ ⲥⲟⲟⲩⲧⲛ̄ · ⲉ ⲧⲉ ⲭⲣⲓⲁ̄ ⲙ̄ ⲡ ⲛⲟϭ ⲛ̄ ⲣⲱⲙⲉ ⲛ̄ⲧ ⲁ ⲕ ⲕⲁⲗⲉⲓ ⲙ̄ⲙⲟ ϥ · ⲁ̄ⲛⲁⲩ ϩⲱⲱ ϥ ϫⲉ ⲕ ⲛⲁ ϩⲉ ⲉⲩϣⲏ ⲙⲛ̄ ⲧⲃ̄ⲧ ⲛⲁⲓ ⲉ ⲧⲁ ⲭⲣⲓⲁ̄ · ⲉⲡⲉⲓ ⲛ ⲧⲓ ⲟⲩⲉⲙ ⲁ ϥ ⲁⲛ · ⲡⲉϫⲉ ⲇⲟⲣⲟⲑⲉⲟⲥ ⲛⲁ ϥ ϫⲉ ϩⲁⲙⲟⲓ ⲉ ⲓ ⲛⲁ ϩⲉ ⲉⲣⲟ ϥ ⲡⲁ ⲉⲓⲱ̄ⲧ · ⲁⲩⲱ ⲧⲓ ⲛⲁ ϫⲓⲧ ϥ̄ ⲉ ⲓ ⲣⲁϣⲉ · ⲡⲉϫⲉ ⲡ ⲁⲣⲭⲱⲛ ⲛⲁ ϥ ϫⲉ ⲁⲩⲱ ⲕ ⲛⲁ ⲧⲓⲟ̄ⲩ ϩⲁⲣⲟ ϥ · ⲡⲉϫⲉ ⲇⲱⲣⲱⲑⲉⲟⲥ ⲛⲁ ϥ ϫⲉ ϯ ⲛⲁ ⲕⲱ ϩⲁϩⲧⲏ ϥ ⲛ̄ ⲧⲉ ϣⲧⲏⲛ ⲛ̄ ⲧⲁ ⲥϩⲓⲙⲉ · ϣⲁⲛⲧⲉ ⲓ ⲧⲛ̄ⲛⲟⲟⲩ ⲛ̄ ⲧⲉϥ ⲁⲥⲟⲩ ⲛⲁ ϥ · ⲡⲉϫⲉ ⲡ ⲁⲣⲭⲱⲛ ⲛⲁ ϥ ⲉⲧⲉ ⲙⲓⲭⲁⲏ︦ⲗ︦ ⲡⲉ · ϫⲉ ⲉϣϫⲉ ⲧⲁⲓ ⲧⲉ ⲑⲉⲕⲁⲧⲉ ϣⲧⲏⲛ ⲛⲁ ⲕ ⲁⲛⲟⲕ ⲡ ⲉⲧ ⲛⲁ ⲧⲛ̄ⲛⲟⲟⲩ ϩⲙ̄ ⲡⲁ ⲣⲁⲛ · ⲛ̄ ⲧⲁ ϫⲓ · ⲙ̄ ⲡ ⲧⲃ̄ⲧ · ϣⲁⲛⲧⲉ ⲕ ⲧⲛ̄ⲛⲟⲟⲩ · ⲧⲉϥ ⲁ̄ⲥⲟⲩ · ⲡ ⲁⲣⲭⲱⲛ ⲇⲉ ⲁ ϥ ⲙⲟⲩⲧⲉ ⲉ ⲟⲩ︦ⲁ︦ ϩⲛ̄ ⲙ̄ ⲙⲁⲧⲟⲓ ⲉⲧ ⲙⲟⲟϣⲉ ⲛⲙ̄ⲙⲁ ϥ · ϫⲉ ⲙⲟⲟϣⲉ ⲛ ⲅ̄ ⲃⲱⲕ ⲉϫⲙ̄ ⲡⲉⲓ ⲉⲣⲟ̄ ⲙⲟⲩⲧⲉ ⲉⲃⲟⲗ ⲉ̄ ⲛⲉⲓ ⲟⲩⲱ̄ϩⲉ · ⲁ̄ϫⲓ ⲥ ⲛⲁ ⲩ ϫⲉ ⲡⲉϫⲉ ⲡ ⲁⲣⲭⲱⲛ · ⲛ̄ⲧ ⲁ ϥ ⲉⲓ ⲉ ϥ ⲡⲁⲣⲁⲅⲉ ⲙ̄ⲙⲱ ⲧⲛ̄ · ⲁ ϥ ϣⲁϫⲉ ⲛⲙ̄ⲙⲏ ⲧⲛ̄ ⲙ̄ ⲡ ⲟⲟⲩ · ϫⲉ ⲧⲛ̄ⲛⲟⲟⲩ ⲟⲩ ⲧⲃ̄ⲧ ⲛⲁⲓ ⲉ ⲛⲁⲛⲟⲩ ϥ ϩⲁ ⲟⲩ ⲧⲏⲣⲙⲏⲥⲓⲟⲛ · Ⲁⲩⲱ ⲧⲓ ⲛⲁ ⲧⲛ̄ⲛⲟⲟⲩ ⲛ̄ⲧⲉϥ ⲧⲓⲙⲏ ϥ ⲛⲁ ⲕ ⲛ̄ⲧⲟⲟⲧ ϥ̄ ⲛ̄ⲇⲟⲣⲟⲑⲉⲟⲥ ⲡ ⲟⲩⲟ̄ⲉⲓ · ϣⲁ ⲡ ⲛⲁⲩ ⲙ̄ ⲙⲉⲉⲣⲉ ⲙ̄ ⲡ ⲟⲟⲩ · ⲁ ϥ ⲃⲱⲕ ⲛ̄ϭⲓ ⲡ ⲙⲁⲧⲟⲓ ϣⲁ ⲛ̄ ⲟⲩⲱ̄ϩⲉ ⲁ ϥ ϣⲁϫⲉ ⲛⲙ̄ⲙⲁ ⲩ ϩⲙ̄ ⲡ ⲣⲁⲛ ⲙ̄ ⲡ ⲁⲣⲭⲱⲛ ⲕⲁⲧⲁ ⲑ ⲉ ⲛ̄ⲧ ⲁ ϥ ϫⲟⲟ ⲥ ⲛⲁ ⲩ · ⲁⲩⲱ ⲁ ⲛ ⲟⲩⲱ̄ϩⲉ ϯ ⲛⲁ ϥ ⲛ̄ ⲟⲩ ⲛⲟϭ ⲛ̄ ⲧⲃ̄ⲧ ⲉ ϥ ⲟ̄ⲛϩ̄ · ⲉ ϥ ⲣⲟⲟⲩⲧ ⲁ ϥ ⲉⲓⲛⲉ ⲙ̄ⲙⲟ ϥ ϣⲁ ⲡ ⲁⲣⲭⲱⲛ ⲉⲧⲉ ⲙⲓⲭⲁⲏⲗ ⲡⲉ ϩⲛ̄ ⲟⲩ ϭⲉⲡⲏ · ⲡⲉϫⲉ ⲡ ⲁⲣⲭⲱⲛ ⲛⲁ ϥ ⲉⲧⲉ ⲙⲓⲭⲁⲏⲗ ⲡⲉ · ϫⲉ ⲇⲱⲣⲟⲑⲉⲟⲥ ⲉ ⲕ ⲟⲩⲉϣ ⲟⲩ ⲟⲛ · ⲙ̄ⲡⲉ ⲡ ϩⲱⲃ ⲣ̄ ϣⲁⲩ · ⲙⲏ ⲙ̄ⲡⲉ ⲧⲉ ⲭⲣⲓⲁ ⲣ̄ ϣⲁⲩ · ⲁ̄ⲣⲁ ⲁ̄ ⲡ ϩⲱⲃ ⲙ̄ ⲡⲁⲣⲓⲥⲧⲱⲛ ⲥⲟⲟⲩⲧⲛ̄ · ⲁ ϥ ⲟⲩⲱϣⲃ̄ ⲛ̄ϭⲓ ⲇⲱⲣⲟⲑⲉⲟⲥ ϫⲉ ⲁϩⲉ ⲡⲁ ϫ︦ⲥ︦ · ⲁ ⲕ ⲉⲓⲣⲉ ⲛⲙ̄ⲙⲁ ⲓ ⲛ̄ ⲟⲩ ⲛⲟϭ ⲙ̄ ⲡ ⲉⲧ ⲛⲁⲛⲟⲩ ϥ · ⲁⲩⲱ ⲁ̄ ⲡⲉ ϩⲟⲟⲩ ϩⲱⲱ ⲛ ⲉ̄ϩⲟⲩⲛ ⲁⲩⲱ ⲁ ⲡⲉⲛ ϩⲱⲃ ⲣ̄ ϣⲁⲩ ⲕⲁⲗⲱⲥ · ⲟⲩ ⲛⲟϭ ⲅⲁⲣ ⲛ̄ ϩⲙⲟⲧ ⲁ ⲕ ⲁⲁ ϥ ⲙⲛ̄ ⲡⲉⲕ ϩⲙ̄ϩⲁⲗ · ⲡⲉϫⲉ ⲡ ⲁⲣⲭⲱⲛ ϫⲉ ⲙⲁⲣⲟ ⲛ ϩⲛ̄ ⲟⲩ ϭⲉⲡⲏ · ⲁ ⲩ ϥⲓ ⲇⲉ ⲙ̄ ⲡ ⲉ ⲥⲟⲟⲩ ⲙⲛ̄ ⲡ ⲧⲃ̄ⲧ · ⲁ ⲩ ⲃⲱⲕ ⲉ ϥ ⲙⲟⲟϣⲉ ⲇⲉ ⲛⲉ ϥ ⲙⲟⲕ ⲙⲉⲕ ⲙ̄ⲙⲟ ϥ ⲛ̄ϭⲓ ⲇⲱⲣⲟⲑⲉⲟⲥ · ⲉⲧⲃⲉ ⲧ ⲁⲥⲟⲩ ⲙ̄ ⲡ ⲉ ⲥⲟⲟⲩ ⲙⲛ̄ ⲡ ⲧⲃ̄ⲧ · ⲁⲩⲱ ϫⲉ ϥ ⲛⲁ ϩⲉ ⲉ ⲧⲉ ⲭⲣⲓⲁ̄ ⲙ ⲡ ⲁⲣ ⲭⲱⲛ ⲧⲱⲛ · ϩⲃ̄ⲥⲱ ϩⲓ ⲏⲣⲡ̄ · ϩⲓ ⲟ̄ⲉⲓⲕ ⲕⲁⲧⲁⲣⲟ ϥ · ϩⲁⲡⲗⲱⲥ ⲛⲉ ϥ ⲙⲉⲉⲩⲉ ⲉⲃⲟⲗ ⲉ ⲛⲁⲓ · ⲛⲉ ϥ ⲥⲟⲡⲥⲡ̄ ⲙ̄ ⲡ ⲛⲟⲩⲧⲉ ϩⲙ̄ ⲡⲉϥ ϩⲏⲧ ⲧⲏⲣ ϥ̄ ⲉ ϥ ϫⲱ ⲙ̄ⲙⲟ ⲥ ϫⲉ ⲡ ⲁⲣⲭ ⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏ︦ⲗ︦ · ⲡⲁ ⲡⲣⲟⲥⲧⲁⲧⲏⲥ ⲁϩⲉ ⲣⲁⲧ ⲕ̄ ⲙⲛ̄ ⲛⲉⲕ ϩⲙ̄ϩⲁⲗ ⲙ̄ ⲡ ⲟⲟⲩ ⲉ ⲕ ⲥⲟⲟⲩⲛ̄ ⲅⲁⲣ ⲡⲁ ϫⲟⲉⲓⲥ ϫⲉ ⲉ ⲉⲓⲣⲉ ⲛ̄ ⲛⲁⲓ ⲧⲏⲣ ⲟⲩ ϩⲙ̄ ⲡⲉⲕ ⲣⲁⲛ ⲙⲛ̄ ⲡⲁ ⲡⲉⲕ ϫⲟⲉⲓⲥ · ⲉ ϥ ⲙⲉⲉⲩⲉ ⲇⲉ ⲉ ⲛⲁⲓ ⲛⲉⲣⲉ ⲡ ⲁⲣⲭⲁⲅⲅⲉⲗⲟⲥ ⲥⲟⲟⲩⲛ̄ ⲛ̄ ⲛⲉϥ ⲙⲉⲉⲩⲉ ⲉ ϥ ϩⲟⲣϣ̄ ⲛ̄ ϩⲏⲧ · ⲙⲛ︦ⲛ︦ⲥⲁ ⲛⲁⲓ ⲁ ϥ ⲧⲱϩⲙ̄ ⲉϩⲟⲩⲛ ϩⲙ̄ ⲡ ⲣⲟ ⲙ̄ ⲡ ⲏⲓ ⲛ̄ ⲇⲱⲣⲟⲑⲉⲟⲥ · ⲁ̄ ⲙⲓⲭⲁⲏ︦ⲗ︥︦ ⲧⲱϩⲙ̄ ⲉ ⲑ ⲏ ⲛ̄ ϣⲟⲣⲡ̄ · ⲁ ⲥ ⲉⲓ ⲛⲁ ϥ ⲉⲃⲟⲗ ⲛ̄ϭⲓ ⲧⲉ ⲥϩⲓⲙⲉ ⲙ̄ ⲙⲁⲓ ⲛⲟⲩⲧⲉ · ⲡⲉϫⲉ ⲙⲓⲭⲁⲏⲗ ⲛⲁ ⲥ ϫⲉ ⲭⲁⲓⲣⲉ ⲑⲉⲱ ⲡⲓⲥⲧⲏ · ⲉⲧⲉ ⲡⲉⲥ ⲟⲩⲱϩⲙ̄ ⲡⲉ ⲧ ⲉⲧ ⲡⲓⲥⲧⲉⲩⲉ ⲉ ⲡ ⲛⲟⲩⲧⲉ · ⲉⲣⲉ︦ ⲣ︦ ⲟⲩ ⲛ̄ ⲛⲉ ϩⲟⲟⲩ · ⲁ ⲥ ⲟⲩⲱϣⲃ̄ ⲉ ⲥ ϫⲱ ⲙ̄ⲙⲟ ⲥ ϫⲉ ⲕⲩⲣⲓ̄ ⲭⲁⲓⲣⲉ ⲡⲁ ϫⲟⲉⲓⲥ ⲡ ⲁⲣⲭⲱⲛ ⲕⲁⲗⲱⲥ ⲁ ⲕ ⲉⲓ ϣⲁ ⲣⲟ ⲛ ⲙ̄ ⲡ ⲟⲟⲩ · ⲁⲙⲟⲩ ⲉϩⲟⲩⲛ ⲡⲁ ϫⲟⲉⲓⲥ ⲙ̄ⲡⲣ̄ ⲁϩⲉ ⲉⲣⲁⲧ ⲕ̄ ϩⲓ ⲡ ⲥⲁ ⲛ̄ ⲃⲟⲗ · ⲉ ⲥ ϫⲱ ⲇⲉ ⲛ̄ ⲛⲁⲓ ⲉⲓⲥ ⲇⲱⲣⲟⲑⲉⲟⲥ ⲁ ϥ ⲉⲓⲛⲉ ⲙ̄ ⲡ ⲉⲥⲟⲟⲩ · ⲙⲛ̄ ⲡ ⲛⲟϭ ⲛ̄ ⲧⲃ̄ⲧ ⲁ ϥ ⲕⲁⲁ ⲩ ϩⲓ ⲑ ⲏ ⲙ̄ⲙⲟ ⲥ · ⲡⲉϫⲁ ⲥ ⲛⲁ ϥ ϫⲉ ⲛ̄ⲧ ⲁ ⲕ ϩⲉ ⲉ ⲛⲁⲓ ⲧⲱⲛ ⲡⲁ ϫⲥ̄ ⲛ̄ ⲥⲟⲛ · ϫⲉ ϯ ⲛⲁⲩ ⲉ̄ ⲧⲁ ϣⲧⲏⲛ ⲛ̄ⲧ ⲁ ⲕ ⲕⲧⲟ ⲥ ⲛ̄ ⲕⲉ ⲥⲟⲡ · ⲡⲉϫⲉ ⲇⲱⲣⲟⲑⲉⲟⲥ ϫⲉ ⲡ ⲁⲣⲭⲱⲛ ⲡ ⲉⲛⲧ ⲁ ϥ ϣⲡ̄ⲇⲱⲣⲉ · ⲁ ϥ ⲧⲁⲁ ⲩ ⲛⲁ ⲓ · Ⲡⲉϫⲉ ⲑⲉⲱⲡⲓⲥⲧⲏ ϫⲉ ⲕⲁⲗⲱⲥ ⲁ ⲡ ⲛⲟⲩⲧⲉ ⲙⲛ̄ ⲡ ⲁⲣⲭⲁⲅⲅⲉⲗⲟⲥ ⲙⲓⲭⲁⲏⲗ︥ · ⲉⲓⲛⲉ ⲛⲁ ⲛ ⲙ̄ ⲡⲉⲛ ϫⲟⲉⲓⲥ ⲡ ⲁⲣⲭⲱⲛ ⲁⲩⲱ ⲧⲛ̄ ⲣⲁϣⲉ ⲛⲙ̄ⲙⲁ ϥ ⲁⲩⲱ ⲧⲛ̄ ⲛⲁ ϯ ⲧ ⲁⲥⲟⲩ ⲛ̄ ⲛ ⲉⲛⲧ ⲁ ϥ ϫⲓⲧ ⲟⲩ ⲛⲁ ⲛ · Ⲡ ⲁⲣⲭⲱⲛ ⲇⲉ ⲉⲧⲉ ⲙⲓ ⲭⲁⲏⲗ [ⲡⲉ] · ⲡⲉϫⲁ ϥ ⲛⲁ ⲩ ϫⲉ ⲉ ⲓ ⲛⲁ ⲃⲱⲕ ⲉ ⲧ ⲥⲩⲛⲁⲝⲓⲥ ϫⲉ ⲡ ϣⲁ̄ ⲡⲉ · Ⲉⲡⲉⲓⲇⲏ ⲁ ⲡ ⲛⲁⲩ ϣⲱⲡⲉ ϭⲱ ⲛⲁ ⲕ ⲛ̄ⲧⲟⲕ ⲙⲛ̄ ⲧⲉⲕ ⲥϩⲓⲙⲉ · ⲕⲱⲛⲥ̄ ⲙ̄ ⲡ ⲉⲥⲟⲟⲩ ⲁⲣ ⲓ ⲡ ⲥⲟⲃⲧⲉ ⲙ̄ ⲡ ⲙⲁ ⲡⲱⲣϣ̄ ⲕⲁⲗⲱⲥ · ⲁⲛⲁⲩ ⲉ ⲡ ⲧⲃ︦ⲧ︦ ⲙ̄ⲡⲣ̄ ϫⲱϩ ⲉⲣⲟ ϥ ⲟⲩⲇⲉ ⲙ̄ⲡⲣ̄ ⲁ̄ⲟⲩⲱⲛ ⲛ̄ϩⲏⲧ ϥ̄ ϣⲁⲛⲧⲁ ⲉⲓ ⲉ̄ϩⲟⲩⲛ ⲛ̄ ⲧⲁ ⲉⲡⲓⲧⲁⲥⲥⲉ ⲙ̄ⲙⲟ ϥ ⲕⲁⲧⲁⲣⲟ ⲓ · ⲛ̄ⲧⲟⲟⲩ ⲇⲉ Ⲡⲉϫⲁ ⲩ ϫⲉ ⲛ ⲉⲛⲧ ⲁ ⲡⲉⲛ ϫⲟⲉⲓⲥ ⲡ ⲁⲣⲭⲱⲛ ⲕⲉⲗⲉⲩⲉ ⲙ̄ⲙⲟ ⲟⲩ ⲛⲁ ⲛ ⲧⲛ̄ ⲛⲁ ⲁⲁ ⲩ · ⲁ ϥ ⲉⲓ ⲇⲉ ⲉⲃⲟⲗ ϩⲓⲧⲟⲟⲧ ⲟⲩ ⲛ̄ ⲥⲉ ⲥⲟⲟⲩⲛ ⲁⲛ ⲡⲉ ϫⲉ ⲙⲓⲭⲁⲏ︦ⲗ︦ ⲡⲉ ⲛⲉ ⲩ ⲙⲉⲉⲩⲉ̄ ⲡⲉ ϫⲉ ⲟⲩ ⲁⲣⲭⲱⲛ ⲡⲉ ⲛ̄ⲧⲉ ⲡ ⲕⲁϩ ⁖ⲻ ⲗⲟⲓⲡⲟⲛ ⲡⲉϫⲉ ⲇⲱⲣⲟⲑⲉⲟⲥ ⲛ̄ⲑⲉⲱ̄ⲡⲓⲥⲧⲏ ϫⲉ ⲛ̄ ⲛ ⲁⲣ̄ⲟⲩ ⲏ̄ ⲛ̄ⲛ ⲁ ⲡⲱⲣ︦ϣ︦ ⲛ︤ ⲛ︥ⲁϣ ⲛ̄ ϩⲉ ϩⲁ ⲡ ⲁⲣⲭⲱⲛ · ⲏ̄ ⲛ̄ ⲛⲁ ϭⲛ̄ ⲟⲉⲓⲕ ⲧⲱⲛ ⲛ̄ ⲧⲛ̄ ⲕⲱ ϩⲁⲣⲱ ϥ ⲕⲁⲧⲁⲣⲟ ϥ · ϩⲁⲙⲟⲓ · ⲛⲉⲛ ⲉϩⲟⲟⲩ · ⲙ̄ ⲡⲁϩⲟⲩ ⲛⲉ ⲉⲣⲉ ⲧⲉ ϩⲓⲏ̄ ⲧⲏϣ ⲡⲉ · ⲡⲉϫⲉ ⲑⲉⲱⲡⲓⲥⲧⲏ ϫⲉ ⲡⲁ ⲥⲟⲛ ⲡ ⲛⲟⲩⲧⲉ ⲛⲁ ⲕⲁⲁ ⲛ ⲛ̄ⲥⲱ ϥ ⲁⲛ · ⲧⲱⲟⲩⲛ ⲧⲉⲱⲥ ⲙⲁⲣⲉ ⲟⲩ ⲣⲱⲙⲉ ⲕⲉⲛⲥ̄ⲡⲉⲥⲟⲟⲩ · ⲁⲩⲱ ⲧⲛ̄ ⲛⲁ ⲣ ⲡ ϩⲱⲃ ⲙ̄ ⲡ ⲏⲓ ⲙ̄ ⲡⲉ ⲥⲛⲁⲩ · ⲁ ⲩ ⲉⲓⲣⲉ ⲇⲉ ϩⲓ ⲛⲁⲓ ⲡⲉϫⲁ ⲥ ⲛⲁ ϥ ϫⲉ ⲙⲁⲣ ⲛ̄ ⲃⲱⲕ ⲛ̄ ⲧⲛ̄ ⲉⲓⲛⲉ ⲉⲃⲟⲗ ⲙ̄ ⲡ ⲕⲟⲩⲓ ⲛ̄ ⲏⲣ︦ⲡ︦ ⲛ̄ ⲧⲛ̄ ⲛⲁⲩ ϫⲉ ⲉ ϥ ⲣ̄ ϣⲁⲩ ⲙ̄ ⲡ ⲁⲣⲭⲱⲛ · ⲛ̄ⲧⲉⲣ ⲟⲩ ⲃⲱⲕ ⲇⲉ ⲁ ⲩ ⲟⲩⲱⲛ ⲙ̄ ⲡ ⲣⲟ̄ · ⲁ ⲩ ϩⲉ ⲉ ⲡⲁ ϩⲟ ⲉ ϥ ⲙⲉϩ ⲛ̄ ⲏⲣ︦ⲡ︦ · ϣⲁⲛⲧⲉ ϥ ⲡⲱϩ ⲉ ⲡ ⲣⲟ̄ · ⲁ ϥ ϣⲧⲟⲣⲧⲣ̄ ⲛ̄ϭⲓ ⲇⲱⲣⲟⲑⲉⲟⲥ · ⲡⲉϫⲁ ϥ ⲛ̄ ⲑⲉⲱ̄ⲡⲓⲥⲧⲏ ϫⲉ ⲧⲁ ⲥⲱⲛⲉ ⲙⲏ ⲁ ⲗⲁⲁⲩ ⲛ̄ ⲣⲱⲙⲉ ⲛ̄ ⲏⲣ︦ⲡ︦ ⲉϩⲟⲩⲛ ϫⲓⲛ̄ ⲧⲁ ⲉⲓ ⲉⲃⲟⲗ ϩⲓⲧⲟⲟⲧ ⲙ̄ ⲡ ⲟⲟⲩ · ⲡⲉϫⲁ ⲥ ⲛⲁ ϥ ϫⲉ ϥ̄ ⲟⲛ︦ϩ︦ ⲛ̄ϭⲓ ⲡ ϫⲟⲉⲓⲥ ⲡⲁ ⲥⲟⲛ ϫⲉ ϫⲓⲛ ⲙ̄ ⲡ ⲛⲁⲩ ⲛ̄ⲧⲁ ⲛⲉⲛ ⲧ ⲁⲡⲁⲣⲭⲏ ⲉⲃⲟⲗ ⲙ̄ ⲡ ⲟⲟⲩ · ⲙⲛ̄ ⲗⲁⲁⲩ ⲛ̄ ⲏⲣⲡ̄ · ⲛ̄ ϩⲟⲩⲛ ⲛ̄ⲥⲁ ⲟⲩ ϣⲁϣⲟⲩ ⲛ̄ ⲟⲩⲱⲧ ⲉ ϥ ⲟⲩⲟⲗⲥ̄ · ⲡⲉϫⲁ ϥ ⲛⲁ ⲥ ϫⲉ ϩⲣⲟϣ ⲛ̄ ϩⲏⲧ ⲧⲁ ⲥⲱⲛⲉ · ϣⲁⲛⲧ ⲛ̄ ⲛⲁⲩ ⲉ ⲑ ⲁ︦ⲏ︦ ⲙ̄ ⲡ ϩⲱⲃ ⲙⲛ︦ⲛ︦ⲥⲱ ⲥ ⲡⲉϫⲁ ϥ ⲛⲁ ⲥ ϫⲉ ⲙⲁⲣ ⲛ̄ ⲃⲱⲕ ⲛ̄ ⲧⲛ̄ ⲉⲓⲛⲉ ⲙ̄ ⲡ ⲕⲟⲩⲓ ⲛ̄ ⲛⲉϩ ⲉⲃⲟⲗ · ⲉ̄ⲧⲃⲉ ⲧ ϭⲓⲛ ⲟⲩⲱⲙ ⲙⲛ̄ ⲧⲉ ⲭⲣⲓⲁ ⲛ̄ ⲛ̄ ϩⲏⲕⲉ · ⲁ ⲩ ⲃⲱⲕ ⲇⲉ ⲟⲛ ⲉϩⲟⲩⲛ ⲙ̄ ⲡⲉ ⲥⲛⲁⲩ ⲉ̄ ⲡ ⲕⲉⲗⲗⲁⲣⲓⲕⲟⲛ · ⲁ ⲩ ϩⲉ ⲉ ⲥⲁϣϥ︦ⲉ︦ ⲛ̄ⲁⲅⲅⲉⲛ · ⲉ ⲩ ⲙⲉϩ ⲛ̄ ⲛⲉϩ ⲉϩⲣⲁⲓ ⲉⲣⲱ ⲟⲩ · ⲁⲩⲱ ϩⲉⲛ ⲕⲉ̄ ⲁ̄ϣⲏ ⲛ̄ ⲕⲟⲗⲟⲑⲟⲛ ⲉ ⲩ ⲙⲉϩ ⲙ̄ ⲙⲓ̈ⲛⲉ ⲛⲓⲙ ⲛ̄ ⲁⲅⲁⲑⲟⲛ ⲡⲣⲟⲥ ⲧⲉ ⲭⲣⲓⲁ̄ ⲙ̄ ⲡ ⲏⲓ̈ · ⲛ̄ⲧⲟⲟⲩ ⲇⲉ ⲁ ⲩ ⲛⲟϭ ⲛ̄ ϩⲟⲧⲉ ϩⲉ ⲉϩⲣⲁⲓ ⲉϫⲱ ⲟⲩ · ⲙⲛ̄ ⲛ̄ⲥⲱ ⲥ ⲁ ⲩ ⲃⲱⲕ ⲉ ⲡⲉⲩ ⲕⲟⲓⲧⲱⲛ · ⲁ ⲩ ϩⲉ ⲉ ⲛⲉⲩ ⲧⲏⲏⲃⲉ ⲉ ⲩ ⲙⲉϩ ⲛ̄ ϩⲟⲓⲧⲉ · ⲉ ⲩ ⲉⲓⲛⲉ ⲛ̄ ⲛⲁ ⲧⲉⲩ ⲙⲛ̄ⲧ ⲣⲙ̄ ⲙ ⲁ︦ⲟ︦ ⲛ̄ ϣⲟⲣ︦ⲡ︦ ⲥⲭⲉⲇⲱⲛ ⲉ ϫⲟⲟ ⲥ · ϫⲉ ⲛ̄ⲧⲟⲟⲩ ⲛⲉ ϩ︦ⲛ︦ ⲟⲩ ⲙⲉ · ⲙⲛ︦ⲛ︦ⲥⲁ ⲛⲁⲓ · ⲁ ⲩ ⲃⲱⲕ ⲉ ⲡⲉⲩ ⲙⲁ ⲛ ⲕⲁ ⲟⲉⲓⲕ ⲁ ⲩ ϩⲉ ⲉ̄ⲣⲟ ϥ ⲉ ϥ ⲙⲉϩ ⲛ̄ ⲟⲉⲓⲕ ⲉ ϥ ⲥⲟⲧⲡ̄ ⲉ ϥ ⲟⲩⲟⲃϣ̄ ⲛ̄ ⲑ ⲉ ⲛ̄ ⲟⲩ ⲭⲓⲱⲛ · ⲁⲩⲱ ⲛ̄ ⲧⲉ ⲩ ⲛⲟⲩ ⲁ ⲩ ⲁⲓⲥⲑⲁⲛⲉ ⲉ̄ ⲡⲉ ϩⲙⲟⲧ ⲛ̄ⲧ ⲁ ϥ ⲧⲁϩⲟ ⲟⲩ · ⲁ ⲩ ϯ ⲉⲟⲟⲩ ⲙ̄ ⲡ ⲛⲟⲩⲧⲉ ⲙⲛ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ · ⲉⲓⲧⲁ ⲡⲉϫⲉ ⲇⲱⲣⲟⲑⲉⲟⲥ ⲛ̄ ⲑⲉⲱ̄ⲡⲓⲥⲧⲏ̄ ⲧⲉϥ ⲥϩⲓⲙⲉ ϫⲉ ⲧⲁ ⲥⲱⲛⲉ · ⲉⲓⲥ ⲡ ⲛⲟⲩⲧⲉ ⲁ ϥ ⲥⲃ̄ⲧⲱⲧ ⲛ̄ ϩⲛ̄ ϩⲱⲃ ⲛⲓⲙ · ⲙⲁⲣ ⲛ̄ ⲡⲱⲣϣ̄ ϩⲁ ⲡ ⲁⲣⲭⲱⲛ · ⲉⲡⲉⲓⲇⲏ ⲁ ⲡ ⲛⲁⲩ ϣⲱⲡⲉ ⲛ̄ ⲧⲛ̄ ⲃⲱⲕ ⲉ ⲧ ⲥⲩⲛⲁⲝⲓⲥ · ⲁ ⲩ ⲉⲓⲣⲉ ⲇⲉ ϩⲓ ⲛⲁⲓ · ⲁ ⲩ ⲡⲱⲣϣ̄ ⲙ̄ ⲡⲁⲕⲟⲩⲃⲁⲧⲱⲛ ϩⲛ̄ ⲟⲩ ⲧⲓⲙⲏ ⲡⲣⲟⲥ ⲡ ⲧⲁⲉⲓ︦ⲟ︦ ⲙ̄ ⲡ ⲁⲣⲭⲱⲛ · ⲁ ⲩ ⲕⲱ ⲉϩⲣⲁⲓ ⲛ̄ ⲛ ⲉⲧⲣⲁⲡⲓ̈ⲍⲁ ⲛ̄ ⲛⲉ ⲥⲛⲏⲩ ⲕⲁⲧⲁ ⲡⲉⲩ ⲉ ⲑⲟⲥ · ⲁ ⲩ ⲗⲉⲩⲕⲱⲫⲱⲣⲉⲓ ⲙ̄ⲙⲟ ⲟⲩ ⲕⲁⲗⲱⲥ · ϩⲛ̄ ϩⲉⲛ ϩⲃ̄ⲥⲱ ⲉ ⲩ ⲡⲣⲓⲱⲟⲩ · ⲁ ⲩ ⲃⲱⲕ ⲉ ⲡ ⲧⲟⲡⲟⲥ ⲙ̄ ⲡ ⲁⲣⲭⲁⲅⲅⲉ ⲗⲟⲥ ⲙⲓⲭⲁⲏ︦ⲗ︦ ϩⲛ̄ ⲟⲩ ⲛⲟϭ ⲛ̄ ⲣⲁϣⲉ · ⲁⲩⲱ ⲛ̄ⲧⲉⲣ ⲟⲩ ⲃⲱⲕ ⲉϩⲟⲩⲛ ⲉ ⲧ ⲉⲕⲕⲗⲏⲥⲓ̈ⲁ ⲁ ⲩ ⲡⲁϩⲧ ⲟⲩ ⲙ̄ ⲡⲉ ⲥⲛⲁⲩ ⲉϫⲙ̄ ⲡⲉⲩ ϩ︦ⲟ︦ · ϩⲓ ⲑ ⲏ ⲙ̄ ⲡ ϩⲓⲉⲣⲁⲧⲓⲟⲛ · ⲁⲩⲱ ⲛⲉ ⲩ ⲥⲟⲡⲥⲡ̄ ⲙ̄ ⲡ ⲛⲟⲩⲧⲉ ϩⲛ̄ ⲟⲩ ⲛⲟϭ ⲛ̄ ϣⲡ̄ ϩⲙⲟⲧ · ϫⲉ ⲧⲛ̄ ⲉⲩⲭⲁ ⲣⲓⲥⲧⲉⲓ ⲛⲁ ⲕ ⲡ ϫⲟⲉⲓⲥ ⲓ︦ⲥ︦ ⲡⲉ ⲭ︦ⲥ︦ · ⲁⲩⲱ ⲧⲛ̄ ϯ ⲉⲟⲟⲩ ⲙ̄ ⲡⲉⲕ ⲉⲓⲱ̄ⲧ ⲛ̄ ⲁⲅⲁⲑⲟⲥ ⲙⲛ̄ ⲡⲉ ⲡⲛ︦ⲁ︦ ⲉⲧ ⲟⲩⲁⲁⲃ · Ⲁⲩⲱ ⲧⲛ̄ ϣⲡ̄ ϩⲙⲟⲧ ⲛ̄ⲧⲟⲟⲧ ϥ̄ ⲙ̄ ⲡⲉϥ ⲛⲟϭ ⲛ̄ ⲁⲣⲭⲁⲅⲅⲉⲗⲟⲥ ⲙⲓⲭⲁⲏ︦ⲗ︦ ϫⲉ ⲙ̄ⲡⲉ ⲕ ϩⲟⲩⲣⲱⲛ ⲙ̄ ⲡⲉⲕ ⲛⲁ̄ · ⲟⲩⲇⲉ ⲙ̄ⲡⲉ ⲕ ⲟⲃϣ ⲕ̄ ⲉ ⲛⲉⲛ ϭⲗⲓⲗ · ⲁⲗⲗⲁ ⲁ ⲕ ⲧⲛ̄ⲛⲟⲟⲩ ⲛⲁ ⲛ ⲛ̄ ⲛⲉⲕ ⲙⲛ̄ⲧ ϣⲛ̄ ϩⲧⲏϥ ϩⲛ̄ ⲟⲩ ϭⲉⲡⲏ · ⲉⲓⲧⲁ ⲙⲛ︦ⲛ︦ⲥⲁ ⲛⲁⲓ ⲁ ⲩ ⲥⲩ ⲛⲁⲅⲉ ⲁ ⲩ ϫⲓ ⲛ̄ ϯ ⲣ̄ⲏⲛⲏ · ⲁ ⲩ ⲃⲱⲕ ⲁ ⲩ ⲟⲩⲱⲛ ⲙ̄ ⲡ ⲣ︦ⲟ︦ ⲙ̄ ⲡⲉⲩ ⲏⲓ ϩⲓ ⲑ ⲏ ⲛ̄ ⲛ ⲉⲧ ⲛⲏⲩ · ⲁⲩⲱ ⲁ ⲩ ⲡⲣⲟⲥⲇⲱⲕⲉⲓ ϩⲁ ⲑ ⲏ ⲙ̄ ⲡ ⲗⲁⲟⲥ ⲙⲛ̄ ⲡ ⲁⲣⲭⲱⲛ ϩⲛ̄ ⲟⲩ ⲛⲟϭ ⲛ̄ ⲥⲡⲟⲩⲇⲏ · ⲗⲟⲓⲡⲟⲛ ⲁ ⲩ ⲥⲱⲕ ⲣⲱⲙⲉ ⲉϩⲟⲩⲛ ϩⲓ ⲥϩⲓⲙⲉ ϩⲓ ϣⲏⲣⲉ ϣⲏⲙ · ϩⲱⲥ ⲇⲉ ⲛ̄ⲧⲉ ⲧ ⲁⲩⲗⲏ ⲙ̄ ⲡ ⲏⲓ ⲙⲟⲩϩ · ⲛ̄ⲧⲟϥ ⲇⲉ ϩⲱⲱ ϥ ⲇⲱⲣⲟⲑⲉⲟⲥ · ⲙⲛ̄ ⲑⲉⲱ̄ⲡⲓⲥⲧⲏ ⲛⲉ ⲩ ⲙⲏⲣ ⲡⲉ ⲉ ⲩ ⲁ̄ϩⲉ ⲣⲁⲧ ⲟⲩ · ⲉ ⲩ ⲇⲓⲁ̄ⲕⲟⲛⲉⲓ ⲛⲁ ⲩ ϩ︦ⲛ︦ ⲭⲣⲓⲁ ⲛⲓⲙ · ⲉ ⲩ ϯ ⲛⲁ ⲩ ⲉ ⲛⲟⲩ ⲏ︦ⲣ︦ⲡ︦ ⲉ ⲛⲁϣⲱ ϥ · ⲉⲣⲉ ⲛⲁⲓ ⲇⲉ ϣⲱⲡⲉ ⲛ̄ ⲧⲉⲓ ϩⲉ · ⲉⲓⲥ ⲡ ⲁⲣⲭⲱⲛ ⲁ ϥ ⲉⲓ ⲙⲛ̄ ⲧⲉϥ ⲧⲁⲝⲓⲥ ⲧⲏⲣ ⲥ̄ ⲁ ⲩ ⲧⲱϩⲙ̄ ⲉϩⲟⲩⲛ ⲉ ⲡ ⲣ︦ⲟ︦ ⲙ̄ ⲡ ⲏⲓ · ⲇⲱⲣⲟⲑⲉⲟⲥ ⲇⲉ ⲙⲛ̄ ⲧⲉϥ ⲥϩⲓⲙⲉ ⲁ ⲩ ϭⲉⲡⲏ ⲁ ⲩ ⲟⲩⲱⲛ ⲙ̄ ⲡ ⲣ︦ⲟ︦ · ⲁ ⲩ ⲉⲓ ⲉ̄ⲃⲟⲗ ϩⲏⲧ ϥ̄ ϩ︦ⲛ︦ ⲟⲩ ⲣⲁϣⲉ · ⲁ ⲩ ⲡⲣⲟⲥⲕⲩⲛⲉⲓ ⲛⲁ ϥ ⲉ ⲩ ϫⲱ ⲙ̄ⲙⲟ ⲥ ϫⲉ ⲕⲁⲗⲱⲥ ⲁ ⲕ ⲉⲓ ϣⲁⲣⲟ ⲛ ⲙ̄ ⲡ ⲟⲟⲩ · ⲙⲛ̄ ⲧⲉⲕ ⲧⲁⲝⲓⲥ ⲧⲏⲣ ⲥ̄ ⲡⲉⲛ ϫⲟⲉⲓⲥ ⲡ ⲁⲣⲭⲱⲛ · ⲁⲗⲏⲑⲱⲥ ⲧⲛ̄ ⲣⲁϣⲉ ⲛⲙ̄ⲙⲁ ⲕ ⲧⲏⲣ ⲛ̄ ϫⲉ ⲁ ⲛ ⲙ̄ⲡϣⲁ · ⲉ ⲧⲣⲉ ⲕ ⲉⲓ ⲛⲁ ⲛ ϩⲛ̄ ⲟⲩ ϩⲟⲟⲩ ⲉ ϥ ⲧⲁⲉⲓⲏⲩ̄ · ⲁⲩⲱ ⲡ ⲁⲣⲭⲁⲅⲅⲉⲗⲟⲥ ⲙⲓ̈ⲭⲁⲏ︦ⲗ︦ ⲣⲁϣⲉ ⲛⲙ̄ⲙⲁ ⲕ · ⲁⲙⲟⲩ ⲉ ϩⲟⲩⲛ ⲡ ⲣⲱⲙⲉ ⲉⲧ ⲥⲙⲁⲙⲁⲁⲧ ⲡ ϫⲟⲉⲓⲥ ⲛⲙ̄ⲙⲁ ⲕ · ⲡ ⲁⲣ ⲭⲱⲛ ⲇⲉ ⲉⲧⲉ ⲙⲓⲭⲁⲏⲗ ⲡⲉ ⲛ̄ⲧⲉⲣⲉ ϥ ⲃⲱⲕ ⲉϩⲟⲩⲛ ⲉ ⲧ ⲁⲩⲗⲏ · ⲁ ϥ ϩⲉ ⲉⲣⲟ ⲥ ⲉ ⲥ ⲙⲉϩ ⲛ̄ ⲣⲱⲙⲉ ⲛ̄ ⲕⲟⲩⲓ ϩⲓ ⲛⲟϭ · ⲁ ϥ ⲣ̄ ⲑ ⲉ ⲛ̄ ⲛ ⲉⲧ ⲱ ⲛ̄ ϣⲡⲏⲣⲉ · ⲡⲉϫⲁ ϥ ⲛ̄ ⲇⲱⲣⲟⲑⲉⲟⲥ ⲙⲛ̄ ⲧⲉϥ ⲥϩⲓⲙⲉ · ϫⲉ ⲟⲩ ⲉⲣⲱ ⲧⲛ̄ ⲧⲉ ϯ ⲁϣⲏ ⲛ̄ ⲣⲱⲙⲉ ⲉ̄ ϯ ⲛⲁⲩ ⲉⲣⲟ ⲟⲩ ⲛ̄ ⲧⲉⲓ ϩⲉ · ⲁⲣⲏⲩ ⲉ ⲧⲉⲧⲛ̄ ⲟⲩⲉϣ ϩⲓⲥⲉ ⲉ̄ⲣⲱ ⲧⲛ̄ ⲉ̄ⲧⲃⲏⲏⲧ · ϫⲉ ⲛ̄ ⲧⲁ ⲉⲓ ϣⲁⲣⲱ ⲧⲛ̄ ⲙ̄ ⲡ ⲟⲟⲩ · ⲙⲏ̄ ⲛ̄ ⲧⲉⲧⲛ̄ ⲛⲁⲩ ⲁⲛ ⲉ̄ ⲡ ϩⲟϫϩⲉϫ · ⲉⲧ ϣⲟⲟⲡ ⲧⲉⲛⲟⲩ ⲙⲟⲅⲓⲥ ⲛ̄ ⲧⲉⲧⲛ︦ ⲣ︦ ⲛⲁ ⲓ ⲛ̄ ⲛⲉ ϩⲟⲟⲩ ⲙ̄ ⲡ ϩⲉ ⲛⲟⲩϥⲉ · ⲁ ⲩ ⲟⲩⲱ̄ϣⲃ̄ ⲡⲉϫⲁ ⲩ ϫⲉ ⲕⲱ ⲛⲁ ⲛ ⲉⲃⲟⲗ ⲡⲉⲛ ϫⲟⲉⲓⲥ ⲡ ⲁⲣⲭⲱⲛ ⲙ̄ⲡⲉ ⲛ ⲟⲩⲉϩ ⲗⲁⲁⲩ ⲛ̄ ϩⲓⲥⲉ ⲉⲣⲟ ⲛ ⲉⲧⲃⲏⲏⲧ ⲕ̄ · ⲁⲗⲗⲁ ⲡⲉ ϩⲙⲟⲧ ⲙ̄ ⲡ ⲛⲟⲩⲧⲉ ϣⲏⲡ · ⲙⲛ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏ︦ⲗ︦ ϫⲉ ⲙⲛ̄ ⲗⲁⲁⲩ ⲛ̄ ϣⲙ̄ⲙⲟ ϩⲛ̄ ⲛⲁⲓ ⲧⲏⲣ ⲟⲩ ⲉⲧⲉ ⲕ ⲛⲁⲩ ⲉⲣⲟ ⲟⲩ ⲙ̄ ⲡ ⲟⲟⲩ · ⲁⲗⲗⲁ ⲛⲁ ⲡⲉⲛ ⲅⲉⲛⲟⲥ ⲛⲉ · ⲁⲩⲱ ⲥⲉ ⲏⲡ ⲉⲣⲟ ⲛ ϩⲁ ⲛⲉⲛ ⲉⲓⲟⲧⲉ · ⲛⲁⲓ ⲇⲉ ⲉ ϥ ϫⲱ ⲙ̄ ⲙⲟ ⲟⲩ · ⲛⲉⲣⲉ ⲡ ⲁⲣⲭⲁⲅⲅⲉⲗⲟⲥ ⲙⲓⲭⲁⲏ︦ⲗ︦ ⲣⲁϣⲉ ⲉϫⲛ̄ ⲧⲉⲩ ⲡⲣⲟϩⲁⲓⲣⲉⲥⲓⲥ ⲉⲧ ϫⲏⲕ ⲉⲃⲟⲗ · ⲡⲉϫⲁ ϥ ⲛⲁ ⲩ ϫⲉ ⲙⲁⲣⲟ ⲛ ϫⲉ ⲁ ⲡ ⲛⲁⲩ ϣⲱⲡⲉ ⲉ ⲧⲣ ⲁ ϫⲓⲛ̄ⲧⲁ ⲭⲣⲓ︦ⲁ︦ ⲙⲛ̄ ⲛ ⲉⲧ ⲛⲙ̄ⲙⲁ ⲓ · ⲁ ⲩ ⲃⲱⲕ ⲇⲉ ⲉ ⲡ ⲙⲁ ⲛ̄ⲧ ⲁ ⲩ ⲥⲃ̄ⲧⲱⲧ ϥ̄ ⲛⲁ ϥ · ⲛ̄ⲧⲉⲣ ⲟⲩ ⲃⲱⲕ ⲇⲉ ⲉϩⲟⲩⲛ ⲉ̄ ⲡ ⲙⲁ ⲛ̄ⲥⲱ · ⲁ ϥ ϩⲙⲟⲟⲥ ϩⲓϫⲛ̄ ⲟⲩ ⲑⲣⲟⲛⲟⲥ · ⲁ ϥ ⲕⲉⲗⲉⲩⲉ ϫⲉ ⲁ̄ⲛⲓ ⲛⲉ ⲛⲁ ⲓ ⲙ̄ ⲡ ⲧⲃ̄ⲧ · ⲛ̄ ⲧⲁ ⲉⲡⲉⲓⲧⲁⲥⲥⲉ ⲙ̄ⲙⲟ ϥ ⲕⲁⲧⲁⲣⲟ ⲓ · ⲁ ⲩ ϭⲉⲡⲉ ⲁ ⲩ ⲉⲓⲛⲉ ⲙ̄ⲙⲟ ϥ ⲛⲁ ϥ · Ⲡⲉϫⲁ ϥ ⲛⲁ ϥ ϫⲉ ⲇⲱⲣⲟⲑⲉⲟⲥ ⲡⲁ ⲥⲱⲧⲡ̄ ⲁ ⲩ ⲟⲩⲱⲛ ⲛ̄ϩⲏⲧ ϥ̄ · ⲁ ϥ ⲉⲓⲣⲉ ϩⲓ ⲛⲁⲓ · ⲡⲉϫⲉ ⲡ ⲁⲣⲭⲱⲛ ⲛⲁ ϥ ϫⲉ ⲁⲛⲓ ⲛⲉ ⲉⲃⲟⲗ ⲛ̄ ⲧⲉϥ ⲕⲟⲓⲗⲓ︤ⲁ︥ · ⲛ̄ⲧⲉⲣⲉ ϥ ⲛ︤ⲧ︦ ⲥ︥ ⲇⲉ ⲉⲃⲟⲗ ⲛⲉ ⲟⲩ ⲛⲟϭ ⲉⲙⲁⲧⲉ · ⲡⲉϫⲉ ⲡ ⲁⲣⲭⲱⲛ ⲛⲁ ϥ ϫⲉ ⲁ ⲩ ⲟⲩⲱⲛ ⲙ̄ⲙⲟ ⲥ · ⲛ̄ⲧⲉⲣ ⲟⲩ ⲁ ⲛ ⲟⲩⲱⲛ ⲇⲉ ⲙ̄ⲙⲟ ⲥ · ⲁ ⲩ ϩⲉ ⲉ ⲩ ⲛⲟϭ ⲙ̄ ⲡⲁⲛⲛⲓⲛ ⲛ̄ϩⲟⲩⲛ ⲛ̄ϩⲏⲧ ϥ̄ ⲉ ⲥ ⲧⲟⲟⲃⲉ ⲛ̄ ⲟⲩ ⲥⲫⲣⲁⲅⲓⲥ · ⲇⲱⲣⲟⲑⲉⲟⲥ ⲇⲉ ⲁ ϥ ⲑⲁⲩⲙⲁⲍⲉ ⲡⲉϫⲁ ϥ ϫⲉ ⲟⲩ ⲡⲉ ⲡⲁⲓ ⲡⲁ ϫⲟⲉⲓⲥ ⲡ ⲁⲣⲭⲱⲛ ⲛ̄ⲧ ⲁ ⲓ ϩⲉ ⲉⲣⲟ ϥ ⲛ̄ ⲧ ⲉϩⲉ · ⲡⲉϫⲉ ⲡ ⲁⲣⲭⲱⲛ ϫⲉ ϣⲁ ⲥ ϣⲱⲡⲉ ⲛ̄ⲧⲉ ⲛ̄ ⲛⲟϭ ⲛ̄ ⲧⲃⲧ̄ⲱⲙⲕ̄ ⲛ̄ ⲛ ⲉⲧ ⲟⲩ ⲛⲁ ϩⲉ ⲉⲣⲟ ⲟⲩ · ⲁ ⲛ ⲟⲩⲱⲛ ⲙ̄ⲙⲟ ⲥ ⲛ̄ ⲧⲛ̄ ⲛⲁⲩ ϫⲉ ⲉⲣⲉ ⲟⲩ ⲛ̄ϩⲏⲧ ⲥ̄ · ⲇⲱⲣⲟⲑⲉⲟⲥ ⲇⲉ ⲡⲉϫⲁ ϥ ϫⲉ ⲉ ⲓ ⲛⲁ ⲟⲩⲱⲛ ⲙ̄ⲙⲟ ⲥ ⲛ︦ ⲛ︦ⲁϣ ⲛ̄ ϩⲉ · ⲉⲓⲥ ϩⲏⲏⲧⲉ ⲉ ⲥ ⲧⲟⲟⲃⲉ · ⲁ ϥ ⲥⲟⲟⲩⲧⲛ̄ ⲉⲃⲟⲗ ⲛ̄ ⲧⲉϥ ϭⲓϫ ⲛ̄ϭⲓ ⲡ ⲁⲣⲭⲱⲛ ⲉⲧⲉ ⲙⲓⲭⲁⲏ︦ⲗ︦ ⲡⲉ · ⲁ ϥ ⲟⲩⲱⲛ ⲙ̄ⲙⲟ ⲥ ⲁ ϥ ϩⲉ ⲉⲣⲟ ⲥ ⲉ ⲥ ⲙⲉϩ ⲛ̄ ⲛⲟⲩⲃ ⲉ ϥ ⲥⲟⲧ︦ⲡ︦ · ⲁ ϥ ⲱⲡ ⲇⲉ ⲛ̄ ⲛ̄ ⲛⲟⲩⲃ ⲁ ϥ ϩⲉ ⲉ̄ⲣⲟ ⲟⲩ ⲉ ⲩ ⲉⲓⲣⲉ ⲛ̄ ϣⲟⲙ︦ⲛ︦ⲧ︦ ⲛ̄ ϣⲉ ⲛ̄ ϩⲟ ⲗⲟⲕⲟⲧⲓⲛⲟⲥ ⲛ̄ ⲁⲡⲉ · Ⲁⲩⲱ ⲛ̄ⲥⲁ ⲡ ⲉⲥⲏⲧ ⲙ̄ⲙⲟ ⲟⲩ ⲧⲏⲣ ⲟⲩ · ⲁ ϥ ϩⲉ ⲉ ⲕⲉ ϣⲟⲙⲛ︦ⲧ︦ ⲛ̄ ⲧⲏⲣⲙⲏⲥⲓⲟⲛ ⲛ̄ ⲛⲟⲩⲃ · ⲟⲩ︦ⲁ︦ ⲟⲩ︦ⲁ︦ · ⲁ ϥ ϥⲓ ⲛ̄ ⲛⲉϥ ⲃⲁⲗ ⲉϩⲣⲁⲓ ⲉ ⲧ ⲡ︦ⲉ︦ · ⲉ ϥ ϫⲱ ⲙ̄ⲙⲟ ⲥ ϫⲉ ⲛ̄ⲧⲕ̄ ⲟⲩ ⲇⲓⲕⲁⲓⲟⲥ ⲡ ϫⲟⲉⲓⲥ ⲁⲩⲱ ⲉⲣⲉ ⲛⲉⲕ ϩⲁⲡ ⲥⲟⲩⲧⲱⲛ ⲁⲩⲱ ⲙⲛ̄ ϣⲓ ϣⲟⲟⲡ ⲛ̄ ⲛ ⲉⲧ ⲙⲉ ⲙ̄ⲙⲟ ⲕ · ⲡ ⲁⲣⲭⲱⲛ ⲇⲉ ⲉⲧⲉ ⲙⲓⲭⲁⲏⲗ ⲡⲉ · ⲁ ϥ ⲙⲟⲩⲧⲉ ⲉ ⲇⲱⲣⲟⲑⲉⲟⲥ ⲙⲛ̄ ⲑⲉⲱⲡⲓⲥⲧⲏ ⲧⲉϥ ⲥϩⲓⲙⲉ · ⲡⲉϫⲁ ϥ ⲛⲁ ⲩ ϫⲉ ⲛⲁ ⲥⲛⲏⲩ ϩⲱⲱ ⲛ ⲉϩⲟⲩⲛ ⲉⲣⲟ ⲓ · ⲟⲛⲧⲱⲥ ϫⲉ ⲛ̄ⲧⲱⲧⲛ̄ ϩⲉⲛ ⲣⲙ̄ ⲣⲁϣ ⲁⲩⲱ ⲁ̄ ⲧⲉⲧⲛ̄ ϫⲉ ⲟⲩ ⲙⲏⲏϣⲉ ⲛ̄ ⲁⲛϩⲟⲗⲟⲙⲁ ⲉⲃⲟⲗ ⲉⲧⲃⲏⲏⲧ · ϫⲉ ⲛ̄ ⲧⲁ ⲉⲓ ϣⲁⲣⲱ ⲧⲛ̄ ⲙ̄ ⲡ ⲟⲟⲩ · ⲁⲗⲗⲁ ⲉⲓⲥ ⲡ ⲛⲟⲩⲧⲉ ⲁ ϥ ⲥⲃ̄ⲧ̇ⲉ ⲧⲏⲩⲧⲛ̄ · ⲁⲩⲱ ⲁ ⲓ ⲥⲟⲩⲛ ⲛⲉⲓ ⲛⲟⲩⲃ ⲙⲛ̄ ⲧⲉ ⲥⲫⲣⲁⲅⲓⲥ · ⲁ ⲓ ϩⲉ ⲉⲣⲟ ⲟⲩ ⲛⲁ ⲡⲁ ϫⲟⲉⲓⲥ ⲡ ⲣⲣ︦ⲟ︦ ⲛⲉ · ⲧⲉⲛⲟⲩ ⲇⲉ ⲉ ⲡ ⲙⲁ ⲛ̄ ⲧ ⲙⲛ̄ ⲧ̄ ⲙⲁⲓ ⲣⲱⲙⲉ · ⲛ̄ⲧ ⲁ ⲧⲉⲧⲛ̄ ⲁⲁ ⲥ ⲛⲙ̄ⲙⲁ ⲓ ⲙ̄ ⲡ ⲟⲟⲩ ⲙⲛ̄ ⲛⲁ ⲣⲱⲙⲉ · ⲉⲓⲥ ϩⲏⲏⲧⲉ ⲁ ⲓ ⲭⲁⲣⲓⲍⲉ ⲛⲏ ⲧⲛ̄ ⲙ̄ ⲡ ϣⲟⲙⲛ︦ⲧ︦ ⲛ̄ ϣⲉ ⲛ̄ ϩⲟⲗⲟⲕⲟⲧⲧⲓⲛⲟⲥ · ⲁⲩⲱ ⲡ ⲕⲉ ϣⲟⲙⲛ︦ⲧ︦ ⲛ̄ⲧⲏⲣⲙⲏ ⲥⲓⲟⲛ · ϥⲓⲧ ⲟⲩ ⲛⲏ ⲧⲛ̄ ⲛ̄ ⲧⲉⲧⲛ̄ ϯ ⲟⲩ︦ⲁ︦ ⲙ̄ ⲡ ϣⲱⲥ ⲉ ⲡ ⲙⲁ ⲙ̄ ⲡ ⲉⲥⲟⲟⲩ · ⲁⲩⲱ ⲟⲩⲁ̄ ⲙ̄ ⲡ ⲟⲩⲱ̄ϩⲉ ⲉ ⲡ ⲙⲁ ⲙ̄ ⲡ ⲧⲃ︦ⲧ︦ · ϫⲉ ⲁⲛⲟⲕ ⲁ ⲓ ϣⲡ̄ ⲧⲱⲱⲣⲉ ⲙ̄ⲙⲟ ⲟⲩ · ⲁⲩⲱ ⲉⲓⲥ ⲡ ⲛⲁⲩ ⲙ̄ ⲙⲉⲉⲣⲉ ⲁ ϥ ϣⲱⲡⲉ ⲕⲁⲧⲁ ⲧⲉ ⲡⲣⲟⲑⲉⲥⲙⲓⲁ̄ ⲁⲩⲱ ⲡ ⲕⲉ ⲟⲩⲁ̄ ⲛ̄ ⲧⲉⲧⲛ̄ ⲥⲉⲧⲧⲉϣⲧⲏⲛ · ⲛ̄ⲧ ⲁ ⲕ ⲕⲁⲁ ⲥ ⲁ ⲕ ϫⲓ ⲙ̄ ⲡⲉ ⲥⲟⲩⲟ ⲛ̄ ⲧⲉ ⲡⲣⲟⲥⲫⲟⲣⲁ · ⲇⲱⲣⲟⲑⲉⲟⲥ ⲇⲉ ⲙⲛ̄ ⲑⲉⲱ̄ⲡⲓⲥⲧⲏ ⲧⲉϥ ⲥϩⲓⲙⲉ · ⲁ ⲩ ⲡⲁϩⲧ ⲟⲩ ⲙ̄ ⲡ ⲁⲣⲭⲱⲛ ⲉ ⲩ ϫⲱ ⲙ̄ⲙⲟ ⲥ ϫⲉ ⲟⲩ ⲡⲉ ⲡⲁⲓ̈ ⲡⲉⲛ ϫⲟⲉⲓⲥ ⲡ ⲁⲣⲭⲱⲛ ⲉⲧⲉ ⲕ ϫⲱ ⲙ̄ⲙⲟ ϥ ⲛⲁ ⲛ · ⲙⲏ ⲛ̄ⲧ ⲁ ⲕ ⲉⲓ ϣⲁ ⲛⲉⲕ ϩⲙ̄ϩⲁⲗ · ϫⲉ ⲛⲉ ϫⲓ ⲟⲩ ⲗⲁⲁⲩ ⲛ̄ⲧⲟⲟⲧ ⲕ̄ · ⲙⲏ ⲟⲩ ⲭⲣⲉⲱⲥ ⲁⲛ ⲡⲉ ⲉ ⲣⲱⲙⲉ ⲛⲓⲙ ⲉ ϣⲟⲟⲡ ⲉⲣⲟ ⲟⲩ ⲛ̄ ⲛ̄ ⲧⲁⲝⲓⲥ ⲙ̄ ⲡ ⲣ︦ⲣ︦ⲟ︦ · ⲙⲏ ⲛⲉ ⲕⲱ ⲁⲛ ⲛ̄ ϫⲟⲉⲓⲥ ⲉ̄ ⲛ ⲉⲛ ⲕⲉ ⲥⲱⲙⲁ · ⲉ ⲧⲣⲉ ⲕ ⲉⲓⲣⲉ ⲛⲁ ⲛ ⲛ̄ ⲑ ⲉ ⲉⲧⲉⲕ ⲟⲩⲁ̄ϣ ⲥ̄ · ⲁⲩⲱ ⲭⲱⲣⲓⲥ ⲛⲁ ⲓ ⲟⲛ ⲛ̄ⲛ ⲁ ϫⲓ ⲟⲩ ⲗⲁⲁⲩ ϩⲁ ⲧⲱⲣⲉⲁ ⲙ̄ ⲡ ⲛⲟⲩⲧⲉ · ⲁⲩⲱ ⲕ̄ ⲥⲟⲟⲩⲛ ϩⲱⲱ ⲕ ϫⲉ ⲁϣ ⲛ̄ ϩⲟⲟⲩ ⲡⲉ ⲡⲟⲟⲩ · ⲁⲩⲱ ⲡⲉ ⲕⲟⲩⲓ ⲛ̄ ⲟⲉⲓⲕ ⲉ̄ⲧ ⲛ̄ ⲟⲩⲱⲙ ⲙ̄ⲙⲟ ϥ ⲙ̄ ⲡ ⲟⲟⲩ ⲙⲛ̄ ⲛⲉ ⲥⲛⲏⲩ ⲙ̄ ⲡⲱⲛ ⲁⲛ ⲡⲉ · ⲁⲗⲗⲁ ⲡⲁ ⲡ ⲛⲟⲩⲧⲉ ⲡⲉ ⲙⲛ̄ ⲡⲉϥ ⲛⲟϭ ⲛ̄ ⲁⲣⲭⲁⲅⲅⲉⲗⲟⲥ ⲙⲓⲭⲁⲏ︦ⲗ︦ · ⲡⲁⲓ ⲉ̄ⲧ ⲛ︦ ⲣ︦ ϣⲁ ⲛⲁ ϥ ⲙ̄ ⲡ ⲟⲟⲩ · ⲁⲗⲗⲁ ⲉϣϫⲉ ⲡⲉⲕ ⲟⲩⲱ̄ϣⲉ ⲡⲉ ⲡⲁⲓ ⲱ̄ ⲡⲉⲛ ϫⲟⲉⲓⲥ · ⲉⲓⲉ̄ ⲧⲛ̄ ⲛⲁ ϫⲓ ⲡⲉⲓ ϣⲟⲙ︦ⲛ︦ⲧ︦ ⲛ̄ⲧⲏⲣ ⲙⲏⲥⲓⲟⲛ · ⲙ̄ⲙⲁⲧⲉ ⲛ̄ ⲧⲛ̄ ⲧⲁⲁ ⲩ ⲉ ⲡ ⲙⲁ ⲉ ⲧⲁ ⲣ ⲟⲛ · ⲡⲣⲟⲥ ⲧⲉⲕ ⲕⲉⲗⲉⲩⲥⲓⲥ · ⲡⲉϫⲉ ⲡ ⲁⲣⲭⲱⲛ ⲛⲁ ⲩ ϫⲉ ϩⲛ̄ ⲟⲩ ⲙⲉ ⲛⲧⲉ ⲡ ⲛⲟⲩⲧⲉ · ⲙⲛ̄ ⲡ ⲟⲩϫⲁⲓ ⲙ̄ ⲡⲁ ϫⲟⲉⲓⲥ ⲡ ⲣ︦ⲣ︦ⲟ︦ · ϫⲉ ⲧⲉⲧ ⲛⲁ ϫⲓⲧ ⲟⲩ ⲧⲏⲣ ⲟⲩ ⲙⲛ̄ ⲡⲉⲩ ⲕⲱⲃ · ⲙⲏⲡⲱⲥ ⲛ̄ⲧ ⲁ ⲧⲉⲧⲛ︦ ⲣ︦ ϩⲟⲧⲉ ϫⲉ ⲛ̄ⲛⲉ ⲡ ⲣ︦ⲣ︦ⲟ︦ ⲥⲱⲧⲙ̄ ⲛ ϥ̄ⲁⲡⲉⲗⲉ ⲉⲣⲱ ⲧⲛ̄ ⲁⲛⲟⲕ ⲡ ⲉⲧ ⲛⲁ ⲁ̄ⲡⲟⲗⲟⲅⲓⲍⲉ ϩⲁⲣⲱ ⲧⲛ̄ ⲙ̄ ⲡⲁ ϫⲟⲉⲓⲥ ⲡ ⲣ︦ⲣ︦ⲟ︦ · ϫⲉ ⲧⲉⲧ ⲛⲁ ϫⲓⲧ ⲟⲩ ⲧⲏⲣ ⲟⲩ · ⲛ̄ⲧ ⲁ ⲧ ⲣⲉϥ ϯ ⲛⲏ ⲧⲛ̄ ⲛ̄ ⲕⲉ ⲛⲟϭ ⲛ̄ ⲧⲁⲉⲓⲟ̄ · ⲁⲩⲱ ⲉϣϫⲉ ⲧⲉⲧⲛ̄ ⲟⲩⲉϣ ⲡⲉⲧⲛ̄ ϩⲏⲧ ⲙⲟⲧⲛⲉ · ⲛ̄ ⲛⲁⲓ ⲁⲛ ⲙ̄ⲙⲁⲧⲉ ⲛⲉ ⲧⲉⲧⲛ̄ ⲧⲁϩⲟ · ⲙ̄ⲙⲟ ⲟⲩ ⲛ̄ⲧⲟⲟⲧ · ⲁⲗⲗⲁ ⲧ ⲙⲏⲏⲥⲉ ⲧⲉ ⲧⲁⲓ · ϩⲟⲧⲁⲛ ⲇⲉ ⲉⲓϣⲁⲛ ⲕⲧⲟ ⲓ ⲉ ⲧⲁ ⲡⲟⲗⲓⲥ ϩⲙ̄ ⲡ ⲟⲩⲱϣⲉ ⲙ̄ ⲡ ⲛⲟⲩⲧⲉ ϯ ⲛⲁ ⲧⲛ̄ⲛⲟⲟⲩ ⲛⲏ ⲧⲛ̄ · ⲙ̄ ⲡ ⲕⲉⲫⲁⲗⲓⲟⲛ · ⲛ̄ ⲧⲁ ⲧⲛ̄ⲛⲟⲟⲩ ⲛ̄ⲥⲱ ⲧⲛ̄ ⲛ̄ ⲧⲁ ⲡⲗⲏⲣⲟⲩ ⲙ̄ ⲙⲱ ⲧⲛ̄ ⲛ̄ⲧ ⲁ ⲧⲓ ⲛⲏ ⲧⲛ̄ ⲛ̄ ϩⲉⲛ ⲕⲉ ⲧⲁⲓ︦ⲟ︦ · ⲇⲱⲣⲟⲑⲉⲟⲥ ⲇⲉ ⲙⲛ̄ ⲑⲉⲱ̄ⲡⲓⲥⲧⲏ ⲧⲉϥ ⲥϩⲓⲙⲉ · ⲁ ⲩ ⲁ̄ⲇⲱⲛⲉⲓ · ⲉ ⲩ ⲥⲱⲧⲙ̄ ⲉ̄ ⲛⲁⲓ · Ⲡⲉϫⲁ ⲩ ⲙ̄ ⲡ ⲁⲣⲭⲱⲛ ϫⲉ ⲧⲛ̄ ⲥⲟⲡⲥⲡ̄ ⲙ̄ⲙⲟ ⲕ ⲙ̄ⲡⲣ̄ ⲣ̄ ϩⲁⲗ ⲙ̄ⲙⲟ ⲛ ⲟⲩⲇⲉ ⲙ̄ⲡⲣ̄ ϩⲓ ⲗⲁ ⲉⲣⲟ ⲛ ϩⲛ̄ ⲛⲉⲕ ϣⲁϫⲉ · ⲁⲛⲟⲛ ⲛⲉⲕ ϩⲙ̄ϩⲁⲗ · ⲉⲡⲉⲓⲇⲏ Ⲉ ⲩ ⲛ̄ ⲧ ⲡⲉ̄ ⲙ̄ ⲡⲉⲛⲙⲏⲧⲣⲟⲛ ⲁⲩⲱ ⲉⲣⲉ ⲛⲉⲕ ϩⲙ̄ϩⲁⲗ ⲛⲁ ϭⲛ̄ⲭⲣⲏⲙⲁ ⲧⲱⲛ ϩⲁϩⲧⲏ ⲕ · ϫⲉ ⲛⲁ ϫⲓ ⲙⲏⲥⲉ · ⲏ̄ ⲁϣ ⲡⲉ ⲡⲉ ϩⲟⲟⲩ ⲛ̄ⲧ ⲁ ⲕ ⲉⲓ ϣⲁⲣⲟ ⲛ · ⲉⲓⲙⲏⲧⲉⲓ ⲉ̄ ⲡ ⲟⲟⲩ ⲙ̄ⲙⲁⲧⲉ · ϫⲉ ⲛ̄ⲛ ⲁ ϯ ⲟⲩ ⲗⲁⲁⲩ ⲛⲁ ⲕ · ϩⲛ̄ ⲟⲩ ⲙⲉ ⲅⲁⲣ ⲛ̄ⲧⲉ ⲡ ϫ︦ⲥ︦ ⲙ̄ⲡⲉ ⲛ ⲛⲁⲩ ⲅⲁⲣ ⲉ̄ⲣⲟ ⲕ ⲉⲛⲉϩ · ⲁ ⲕ ⲉⲓ ⲉϩⲟⲩⲛ ⲉ ⲡⲉⲛ ⲏⲓ · ⲟⲩⲇⲉ ⲛ̄ ⲧⲛ̄ ⲥⲟⲟⲩⲛ ⲙ̄ⲙⲟ ⲕ ⲁⲛ ϩⲙ̄ ⲡ ϩⲟ · ⲉⲓⲙⲏⲧⲉⲓ ⲉ ⲡ ⲟⲟⲩ ⲙ̄ⲙⲁⲧⲉ · ⲁⲩⲱ ⲛ︤ ⲛ︥ⲁϣ ⲛ̄ ϩⲉ ⲱ̄ ⲡⲉⲛ ϫⲟⲉⲓⲥ · ⲉ ⲕ ϫⲱ ⲙ̄ⲙⲟ ⲥ ϫⲉ ⲁ ⲕ ϫⲓ ⲟⲩ ⲗⲁⲁⲩ ⲛ̄ⲧⲟⲟⲧ ⲛ̄ · Ⲁ ϥ ⲟⲩⲱ̄ϣⲃ̄ ⲛ̄ϭⲓ ⲡ ⲁⲣⲭⲱⲛ ⲉ ϥ ϫⲱ ⲙ̄ⲙⲟ ⲥ ϫⲉ ⲥⲱⲧⲙ̄ ⲛ̄ ⲧⲁ ⲧⲁⲙⲱ ⲧⲛ̄ · ϫⲉ ⲛ̄ⲧ ⲁ ⲓ ⲉⲓ ⲉϩⲟⲩⲛ ⲉ ⲡⲉⲧⲛ̄ ⲏⲓ ⲛ︦ ⲛ︦ⲁϣ ⲛ̄ ⲟⲩⲟ̄ⲉⲓϣ · ϫⲓⲛ ⲙ̄ ⲡⲉ ⲟⲩⲟⲉⲓϣ ⲅⲁⲣ ⲛ̄ⲧ ⲁ ⲛⲉⲧⲛ̄ ⲉⲓⲟ̄ⲧⲉ ⲙ̄ⲧⲟⲛ ⲙ̄ⲙⲟ ⲟⲩ · ⲉ̄ ⲁ ⲧⲉⲧⲛ︦ ⲣ︦ⲁ̄ⲡⲉ ⲉ ⲧⲉⲩ ⲟⲩⲥⲓ︦ⲁ︦ ϣⲁ ϩⲣⲁⲓ ⲉ ⲡ ⲟⲟⲩ ⲛ̄ ϩⲟⲟⲩ · ϯ ⲛⲏⲩ ⲉϩⲟⲩⲛ ⲉ ⲡⲉⲧⲛ̄ ⲏⲓ ⲛ̄ ⲟⲩ ⲥⲟⲡ ⲕⲁⲧⲁ ⲉⲃⲟ̄ⲧ · ⲁⲩⲱ ⲙⲛ︦ⲛ︦ⲥⲁ ⲧⲣ ⲁ ⲉⲓ ⲟⲛ ⲧⲉ ⲧⲛ̄ ⲛⲟⲟⲩ ⲛ̄ ϩⲉⲛ ⲕⲉ ⲛⲟϭ ⲛ̄ ⲧⲁⲉⲓ︦ⲟ︦ ⲉ ⲧⲁ ⲡⲟⲗⲓⲥ ⲉⲣⲁⲧ ϥ̄ ⲙ̄ ⲡⲁ ϫⲟⲉⲓⲥ ⲡ ⲣ︦ⲣ︦ⲟ ⲁⲩⲱ ϥ̄ ⲥϩⲁⲓ ⲙ̄ⲙⲟ ⲟⲩ ⲛ̄ⲥⲱ ⲧⲛ̄ ⲧⲏⲣ ⲟⲩ · ⲉⲧⲉⲧⲛ̄ϣⲁⲛ ⲉⲓ ⲉ ⲧ ⲡⲟⲗⲓⲥ · ⲛ̄ ⲧ ⲙⲛ︦ⲧ︦ ⲉⲣ︦ⲟ︦ · ⲛ ϥ̄ ⲧⲟⲟⲃ ⲟⲩ ⲛⲏ ⲧⲛ̄ ⲙⲛ̄ ⲡⲉⲩ ⲕⲱ̄ⲃ · ⲁ ϥ ⲟⲩⲱ̄ϣⲃ̄ ⲛ̄ϭⲓ ⲇⲱⲣⲟⲑⲉⲟⲥ ⲙⲛ̄ ⲑⲉⲱ̄ⲡⲓⲥⲧⲏ ⲧⲉϥ ⲥϩⲓⲙⲉ ⲉ ⲩ ϫⲱ ⲙ̄ⲙⲟ ⲥ ϫⲉ ⲧⲛ̄ ⲡⲁⲣⲁⲕⲁⲗⲉⲓ ⲙ̄ⲙⲟ ⲕ ⲡⲉⲛ ϫⲟⲉⲓⲥ ⲁⲣⲓ ⲉⲓⲣⲉ ⲛⲁ ⲛ ⲙ̄ ⲡⲉⲓ ⲛⲟϭ ⲛ̄ ⲁⲅⲁⲑⲟⲛ · ⲛ ⲅ̄ ϫⲱ ⲉⲣⲟ ⲛ ⲙ̄ ⲡⲉⲕ ⲣⲁⲛ ⲙ̄ⲙⲁⲧⲉ ⲛ̄ ⲧⲛ̄ ⲁⲓⲥⲑⲁⲛⲉ ⲉ ⲡ ϩⲱⲃ Ⲉⲡⲉⲓⲇⲏ ⲁ ⲛ ⲃⲱⲗ ⲉⲃⲟⲗ ⲉϫⲛ̄ ⲛⲉⲕ ϣⲁϫⲉ · ⲉ ⲧ ⲉⲕ ⲧⲁⲩ︦ⲟ︦ ⲙ̄ⲙⲟ ⲟⲩ ⲉⲣⲟ ⲛ · Ⲁ ϥ ⲟⲩⲱϣⲃ ⲛ̄ϭⲓ ⲡ ⲁⲣⲭⲱⲛ ⲉ̄ⲧⲉ ⲙⲓⲭⲁⲏ︦ⲗ︦ [ⲡⲉ] ⲉ ϥ ϫⲱ ⲙ̄ⲙⲟ ⲥ ϫⲉ ϯ ⲛⲁ ϫⲱ ⲉⲣⲱ ⲧⲛ̄ ⲙ̄ ⲡⲁ ⲣⲁⲛ ⲙⲛ̄ ⲡ ⲣⲁⲛ ⲙ̄ ⲡⲁ ϫⲟⲉⲓⲥ ⲡ ⲣ︦ⲣ︦ⲟ ⲙⲛ̄ ⲡ ⲣⲁⲛ ⲛ̄ ⲧⲁ ⲡⲟⲗⲓⲥ · ⲁⲩⲱ ⲉϣϫⲉ ⲉ̄ ⲧⲉⲧⲛ̄ ⲟⲩⲱϣⲉ ⲉ ⲉⲓⲙⲉ ⲥⲱⲧⲙ̄ ⲛ̄ ⲧⲁ ⲧⲁ ⲙⲱ ⲧⲛ̄ · Ⲁⲛⲟⲕ ⲡⲉ ⲙⲓⲭⲁⲏ︦ⲗ︦ ⲡ ⲁⲣⲭⲱⲛ ⲛ̄ ⲛⲁ ⲧ ⲡⲉ ⲙ︦ⲛ︦ ⲛⲁ ⲡ ⲕⲁϩ · Ⲁⲛⲟⲕ ⲡⲉ ⲙⲓⲭⲁⲏⲗ ⲡⲁⲣⲭⲏⲥⲧ[ⲣ]ⲁⲧⲏⲕⲟⲥ ⲛ̄ ⲧ ϭⲟⲙ ⲛ̄ ⲙ̄ ⲡⲏⲩ︦ⲉ︦ Ⲁⲛⲟⲕ ⲡⲉ ⲙⲓⲭⲁⲏ︦ⲗ︦ ⲡ ⲁⲣⲭⲁⲅⲅⲉⲗⲟⲥ ⲛ̄ ⲛ̄ ⲁⲓⲱⲛ ⲙ̄ ⲡ ⲟⲩⲟ̄ⲉⲓⲛ · ⲁⲛⲟⲕ ⲡⲉ ⲙⲓⲭⲁⲏ︦ⲗ︦ ⲡ ⲇⲩⲛⲁⲧⲟⲥ ⲉⲧ ϭⲱⲧⲡ̄ ⲙ̄ ⲡⲟⲗⲉⲙⲟⲥ ϩⲓ ⲑ ⲏ ⲙ̄ ⲡⲉϥ ⲣ︦ⲣ︦ⲟ︦ Ⲁⲛⲟⲕ ⲡⲉ ⲙⲓⲭⲁⲏ︦ⲗ︦ ⲡ ⲥⲟⲗⲥⲗ̄ ⲁⲩⲱ ⲡ ϣⲟⲩϣⲟⲩ ⲛ̄ ⲙ̄ ⲡⲏⲩ︦ⲉ︦ ⲙⲛ̄ ⲡ ⲕⲁϩ · Ⲁⲛⲟⲕ ⲡⲉ ⲙⲓⲭⲁⲏ︦ⲗ︦ ⲡ ⲁϩⲟ ⲉⲧⲉⲣⲉ ⲙ̄ⲙⲛ︦ⲧ︦ ϣⲛ̄ϩⲧⲏϥ ⲙ̄ ⲡ ⲛⲟⲩⲧⲉ ⲛ̄ϩⲏⲧ ϥ̄ · Ⲁⲛⲟⲕ ⲡⲉ ⲙⲓⲭⲁⲏⲗ ⲡ ⲟⲓⲕⲟⲛⲟⲙⲟⲥ ⲛ̄ ⲧ ⲙⲛ︦ⲧ︦ ⲉⲣ︦ⲟ︦ ⲛ̄ ⲙ̄ ⲡⲏⲩ︦ⲉ︦ · ⲁⲛⲟⲕ ⲡⲉ ⲙⲓ ⲭⲁⲏ︦ⲗ︦ ⲡ ⲁⲣⲭⲁⲅⲅⲉⲗⲟⲥ ⲉⲧ ⲁϩⲉ ⲉⲣⲁⲧ ϥ̄ ⲛ̄ⲥⲁ ⲟⲩⲛⲁⲙ · ⲙ̄ ⲡ ⲉⲓ̄ⲱⲧ ⲛ̄ ⲛⲁⲩ ⲛⲓⲙ Ⲁⲛⲟⲕ ⲡⲉ ⲙⲓⲭⲁⲏ︦ⲗ︦ ⲡ ⲉⲧ ϫⲓ ⲛ̄ ⲛ̄ ⲥⲟⲡⲥ︦ⲡ︦ ⲙⲛ̄ ⲛⲉ ⲑⲩⲥⲓⲁ ⲉ̄ⲧ ⲟⲩ ⲡⲣⲟⲥⲉⲛⲉⲅⲕⲏ ⲙ̄ⲙⲟ ⲟⲩ ⲙ̄ ⲡ ⲛⲟⲩⲧⲉ ⲡⲉⲛ ⲣ︦ⲣ︦ⲟ︦ · Ⲁⲛⲟⲕ ⲡⲉ ⲙⲓⲭⲁⲏ︦ⲗ︦ · ⲡ ⲉⲧ ⲙⲟⲟϣⲉ ⲙⲛ̄ ⲣⲱⲙⲉ ⲛⲓⲙ ⲉⲣⲉ ⲧⲉϥ ϩⲉⲗⲡⲓⲥ ϩⲓ ⲡ ⲛⲟⲩⲧⲉ Ⲁⲛⲟⲕ ⲡⲉ ⲙⲓⲭⲁⲏ︦ⲗ︦ ⲡ ⲁⲣⲭⲁⲅⲅⲉⲗⲟⲥ ⲉⲧ ⲇⲓⲁⲕⲟⲛⲉⲓ ⲉ̄ ⲧⲙⲛ︦ⲧ︦‐ ⲣⲱⲙⲉ ⲧⲏⲣ ⲥ̄ ϩⲛ̄ ⲟⲩ ⲟⲩⲣⲟⲧ · ⲁⲩⲱ ⲁⲛⲟⲕ ⲡ ⲉⲧ ⲇⲓⲁ̄ⲕⲟⲛⲉⲓ ⲉⲣⲱ ⲧⲛ̄ ϫⲓⲛ̄ ⲧⲉⲧⲛ̄ ⲙⲛ︦ⲧ︦ ⲕⲟⲩⲓ ϣⲁ ⲧⲉⲛⲟⲩ ⲱ̄ ⲇⲱⲣⲟⲑⲉⲟⲥ · ⲙⲛ̄ ⲑⲉⲱ̄ⲡⲓⲥⲧⲏ · ⲁⲩⲱ ⲛ̄ ϯ ⲛⲁ ⲗⲟ ⲁⲛ ⲉ ⲓ ⲇⲓ̈ⲁⲕⲟⲛⲉⲓ ⲉⲣⲱ ⲧⲛ̄ · ϣⲁⲛⲧⲁ ⲡⲣⲟⲥⲉ̄ⲛⲉⲅⲕⲏ ⲙ̄ⲙⲱ ⲧⲛ̄ ⲙ̄ ⲡ ⲣ︦ⲣ︦ⲟ︦ · ⲛ̄ ⲛⲁ ⲧ ⲡⲉ ⲙⲛ̄ ⲛⲁ ⲡ ⲕⲁϩ Ⲉⲡⲉⲓⲇⲏ ⲁ ⲧⲉⲧⲛ̄ ⲇⲓⲁⲕⲟⲛⲉⲓ ⲛⲁⲓ ϩⲱⲧ · ⲙⲛ̄ ⲡⲁ ϫⲟⲉⲓⲥ ϩⲛ̄ ⲟⲩ ⲛⲟϭ ⲛ̄ ϭⲟⲙ ⲙⲏ ⲉ ⲓⲟ̄ⲃϣ̄ⲉ ⲛⲉⲧⲛ̄ ⲑⲩⲥⲓⲁ ⲙⲛ̄ ⲛⲉⲧⲛ̄ ⲁⲅⲁⲡⲏ · ⲉ ⲧⲉⲧⲛ̄ ⲉⲓⲛⲉ ⲙ̄ⲙⲟ ⲟⲩ ⲙ̄ ⲡ ⲛⲟⲩⲧⲉ ϩⲙ̄ ⲡⲁ ⲣⲁⲛ · ⲙⲏ ⲛⲉ ⲓ ⲁϩⲉ ⲣⲁⲧ ⲁⲛ ⲛ̄ ⲥⲁϥ ⲉ ⲓ ⲥⲱⲧⲙ̄ ⲉⲣⲱ ⲧⲛ̄ · ϩⲛ̄ ⲛ ⲉⲧⲉⲧⲛ̄ ϫⲱ ⲙ̄ⲙⲟ ⲟⲩ ⲙⲛ̄ ⲛⲉⲧⲛ̄ ⲉⲣⲏⲩ · ⲉⲧⲃⲉ ⲧⲉ ⲡⲣⲟⲥⲫⲟⲣⲁ ⲙ̄ ⲡ ϣⲁ̄ · ⲙⲏ ⲉ ⲓ ⲟⲩⲉ̄ ⲙ̄ ⲙⲱ ⲧⲛ̄ ⲙ̄ ⲡ ⲛⲁⲩ · ⲉ ⲧⲉⲧⲛ̄ ⲣⲓⲙⲉ ⲁⲩⲱ ⲉ ⲧⲉⲧⲛ̄ ⲥⲟⲡⲥ︦ⲡ︦ ⲙ̄ⲙⲟ ⲓ · ϫⲉ ⲡⲁⲣⲁⲕⲁⲗⲉⲓ ⲙ̄ ⲡ ⲛⲟⲩⲧⲉ ⲛ︦ ϥ︦ ⲡⲟⲟⲛⲉ ⲛ ⲉ ⲃⲟⲗ · ⲙ̄ⲡⲁⲧ ⲉⲥ ⲱ̄ϫⲛ̄ ϩⲙ̄ ⲡⲉⲛ ⲏⲓ ⲛ̄ϭⲓ ⲧⲉ ⲑⲩⲥⲓⲁ̄ · ⲙⲛ̄ ⲧ ⲁⲅⲁⲡⲏ ⲙ̄ ⲡ ⲁⲣⲭⲁⲅⲅⲉⲗⲟⲥ · ⲙⲏ ⲛ̄ⲧⲓ ⲛⲁⲩ ⲉⲣⲱ ⲧⲛ̄ ⲁⲛ ⲙ̄ ⲡ ⲛⲁⲩ ⲛ̄ⲧ ⲁ ⲧⲉⲧⲛ̄ ⲧⲓⲛⲉⲧⲛ̄ ϩⲃ̄ⲥⲱ ⲛ̄ ⲥⲩⲛⲁⲅⲉ ⲉⲃⲟⲗ ⲁ ⲧⲉⲧⲛ̄ ⲧⲁⲁ ⲥ ϩⲁ ⲧⲉ ⲡⲣⲟⲥⲫⲟⲣⲁ ϩ︦ⲙ︦ ⲡⲁ ϣ︦ⲁ︦ · ⲧⲓ̈ ϫⲱ ⲙ̄ ⲙⲟ ⲥ ⲛⲏ ⲧⲛ̄ · ϫⲉ ⲧⲓ ⲛⲙ̄ⲙⲏ ⲧⲛ̄ ϩ︦ⲛ︦ ⲛⲁⲓ ⲧⲏⲣ ⲟⲩ · ⲁⲩⲱ ⲛ ⲉⲛⲧ ⲁ ⲧⲉⲧⲛ̄ ⲧⲁⲁ ⲩ ϫⲓⲛ̄ ⲧⲉⲧⲛ̄ ⲙⲛ︦ⲧ︦ ⲕⲟⲩⲓ · ϩⲙ̄ ⲡⲁ ⲣⲁⲛ ⲛ̄ ⲧⲓⲟⲃϣ̄ ⲁⲛ ⲉⲣⲟ ⲟⲩ ⲧⲏⲣ ⲟⲩ · ⲁⲗⲗⲁ ⲁ ⲓ̈ ⲡⲣⲟⲥⲉⲛⲉⲅⲕⲏ ⲙ̄ⲙⲟ ⲟⲩ ⲧⲏⲣ ⲟⲩ ⲙ̄ ⲡ ⲛⲟⲩⲧⲉ ϩⲁⲣⲱ ⲧⲛ̄ ϩⲛ̄ ⲟⲩ ⲙⲉ · Ⲁ ⲓ ϫⲓ ⲛ̄ ⲛⲉ ⲑⲩⲥⲓⲁ ⲛ̄ⲧⲟⲟⲧ ⲧⲏⲩⲧⲛ̄ · ⲙⲛ̄ ⲛⲉ ⲇⲱⲣⲟⲛ ⲛ̄ ⲑ ⲉ ⲛ̄ ⲛⲁ̄ ⲁⲃⲉⲗ · ⲙⲛ̄ ⲛⲱϩⲉ ⲙⲛ̄ ⲧⲉ ⲑⲩⲥⲓⲁ ⲛ̄ ⲁⲃⲣⲁϩⲁⲙ · ϫⲉ ⲁ ⲧⲉⲧⲛ̄ ⲧⲁⲁ ⲩ ϩ︦ⲛ︦ ⲟⲩ ⲥⲟⲟⲩⲧⲛ̄ · Ⲱ̄ ⲇⲱⲣⲟⲑⲉⲟⲥ ⲙⲛ̄ ⲑⲉⲱ̄ⲡⲓⲥⲧⲏ · ⲛⲁ ⲓⲁⲧ ⲧⲏⲩⲧⲛ̄ ⲁⲩⲱ ⲡ ⲡ ⲉⲧ ⲛⲁⲛⲟⲩ ϥ ⲛⲁ ϣⲱⲡⲉ ⲙ̄ⲙⲱ ⲧⲛ̄ ϫⲉ ⲕⲁⲧⲁ ⲑ ⲉ ⲙ̄ ⲡⲉⲧⲛ̄ ⲣⲁⲛ · ⲧⲁⲓ ⲧⲉ ⲑ ⲉ ⲙ̄ ⲡ ⲉⲧⲛ̄ ⲕⲉ ⲥⲙⲟⲩ · ⲇⲱⲣⲟⲑⲉⲟⲥ ⲡⲉ ⲡ ⲇⲱⲣⲟⲛ ⲙ̄ ⲡ ⲛⲟⲩⲧⲉ · ⲑⲉⲱ̄ⲡⲓ̈ⲥⲧⲏ ϩⲱⲱ ⲥ ⲧ ⲉⲧⲉⲧ ⲡⲓ̈ⲥⲧⲉⲩⲉ ⲉ ⲡ ⲛⲟⲩⲧⲉ · ⲁⲛⲟⲕ ⲡⲉ ⲙⲓⲭⲁⲏ︦ⲗ︦ ⲡ ⲁⲣⲭⲁⲅⲅⲉⲗⲟⲥ ⲡ ⲉⲛⲧ ⲁ ⲧⲉⲧⲛ̄ ⲕⲁⲁ ϥ ⲛⲏ ⲧⲛ̄ ⲙ̄ ⲡⲣⲟⲥⲧⲁⲧⲏⲥ ⲛ̄ ⲛⲁϩⲣⲛ̄ ⲡ ⲛⲟⲩⲧⲉ · ⲁⲛⲟⲕ ⲡⲉ ⲙⲓⲭⲁⲏ︦ⲗ︦ ⲡ ⲉⲛⲧ ⲁ ϥ ϫⲓ ⲛ̄ ⲛⲉⲧⲛ̄ ϣⲗⲏⲗ ⲙⲛ̄ ⲛⲉⲧⲛ̄ ⲑⲩⲥⲓ︦ⲁ︦ · ⲙⲛ̄ ⲛⲉⲧⲛ̄ ⲣⲉⲙⲏⲧ ⲉϩⲣⲁⲓ ϣⲁ ⲡ ⲛⲟⲩⲧⲉ ⲛ̄ ⲑ ⲉ ⲛ̄ ⲕⲟⲣⲛⲏⲗⲓⲟⲥ · ⲁ ⲓ ⲃⲱⲕ ϣⲁⲣⲟ ϥ ⲁ ⲓ ⲧⲥⲁⲃⲟ ϥ ⲉ ⲧⲉ ϩⲓⲏ ⲙ̄ ⲡ ⲟⲩ ϫⲁⲓ · ⲉⲧⲃⲉ ϫⲉ ⲡ ⲃⲁⲡⲧⲓⲥⲙⲁ ⲡ ⲉⲛ̄ⲧ ⲁ ϥ ⲫⲱⲣⲉⲓ ⲙ̄ⲙⲟ ϥ ϩⲓⲧⲛ̄ ⲡⲉⲧⲣⲟⲥ · ⲙ̄ⲡⲣ̄ ⲣ︤̄ ϩⲟⲧⲉ ⲧⲓ ⲟⲩⲏⲏⲩ ⲙ̄ⲙⲱ ⲧⲛ̄ ⲁⲛ · ⲕⲁⲧⲁ ⲑ ⲉ ϩⲱⲧ ⲧⲏⲩⲧⲛ̄ ⲛ̄ⲧ ⲁ ⲧⲉⲧⲛ̄ ϩⲱⲛ ⲉⲣⲟ ⲓ ⲙⲛ̄ ⲡⲁ ϫⲟⲉⲓⲥ · ⲉⲡⲉⲓⲇⲏ ⲉ ϥ ⲥⲏϩ ϫⲉ ϩⲱⲛ ⲉϩⲟⲩⲛ ⲉ ⲡ ⲛⲟⲩⲧⲉ ⲧⲁⲣⲉ ϥ ϩⲱⲛ ⲉϩⲟⲩⲛ ⲉⲣⲱ ⲧⲛ̄ Ⲧⲉⲛⲟⲩ ϭⲉ ⲇⲱⲣⲟⲑⲉⲟⲥ · ⲙⲛ̄ ⲑⲉⲱ̄ ⲡⲓⲥⲧⲏ · ϫⲓ ⲛⲏ ⲧⲛ̄ ⲉ̄ ⲛⲟⲩ ϭⲟⲙ · ⲧⲱⲟⲩⲛ ⲁ̄ϩⲉ ⲉⲣⲁⲧ ⲧⲏⲩⲧⲛ̄ ϫⲓ ⲛⲏ ⲧⲛ̄ ⲛ̄ ⲛⲉⲓ ⲇⲱⲣⲟⲛ ϩⲛ̄ ⲛⲁ ϭⲓϫ Ⲉⲡⲉⲓⲇⲏ ⲁ ⲓ ⲟⲩⲱ̄ ⲉ ⲓ ϫⲱ ⲙ̄ⲙⲟ ⲥ ⲛⲏ ⲧⲛ̄ ϫⲉ ϩⲉⲛ ⲙⲏⲥⲉ ⲛⲉ ⲛⲁⲓ · ⲁⲩⲱ ⲉⲧⲉⲧⲛ̄ϣⲁⲛ ⲡⲱⲱⲛⲉ ⲉⲃⲟⲗ · ϩⲙ̄ ⲡⲉⲓ ⲃⲓⲟⲥ · ⲧⲓ ⲛⲁ ϯ ⲛⲏⲧⲛ̄ ⲙ̄ ⲡ ⲕⲉⲫⲁⲗⲓⲟⲛ · ϩⲛ̄ ⲑ ⲓⲉ̄ⲗⲏ︦ⲙ︦ ⲛ̄ ⲧ ⲡ︦ⲉ︦ · ⲧ ⲡⲟⲗⲓⲥ ⲛ̄ ⲛ ⲉⲧ ⲟⲩⲁⲁⲃ ⲧⲏⲣ ⲟⲩ · ⲁ ⲓ ⲟⲩⲱ̄ ⲅⲁⲣ ⲉ ⲓ ϫⲓ ⲙ̄ⲙⲱ ⲧⲛ̄ ⲛ̄ ϩⲙⲟⲧ ⲛ̄ⲧⲟⲟⲧ ϥ̄ ⲙ̄ ⲡ ⲛⲟⲩⲧⲉ ⲉ ⲡ ⲙⲁ ⲛ̄ ⲛⲉⲧⲛ̄ ⲑⲩⲥⲓⲁ̄ ⲙⲛ̄ ⲛⲉⲧⲛ̄ ⲡⲣⲟⲥⲫⲟⲣⲁ · ⲙⲛ̄ ⲛⲉⲧⲛ̄ ⲁⲅⲁⲑⲟⲛ ·
4	0	sText1	ⲞⲨ ⲈⲄⲔⲰⲘⲒ̈ⲞⲚ Ⲉ Ⲁ Ϥ ⲦⲀⲨⲞ Ϥ Ⲛ̄ϬⲒ ⲠⲈⲚ Ⲡ ⲈⲦ ⲞⲨⲀⲀⲂ Ⲛ̄ ⲈⲒⲰⲦ · ⲈⲦ ⲦⲀⲒⲎⲨ ⲔⲀⲦⲀ ⲤⲘⲞⲦ ⲚⲒⲘ ⲀⲠⲀ ⲐⲈⲞⲆⲰⲤⲒⲞⲤ Ⲡ ⲀⲢⲬⲎ ⲈⲠⲒⲤⲔⲞⲠⲞⲤ Ⲛ̄ ⲢⲀⲔⲞⲦⲈ · Ⲉ Ⲁ Ϥ ⲦⲀⲨⲞ Ϥ Ⲉ Ⲡ ϢⲀ Ⲙ̄ Ⲡ ⲀⲢⲬⲀⲄⲄⲈⲖⲞⲤ ⲈⲦ ⲞⲨⲀⲀⲂ ⲘⲒⲬⲀⲎⲖ · ⲈⲦⲈⲤⲞⲨⲠ Ⲛ︦ Ⲧ︦ ⲤⲚⲞⲞⲨⲤ ⲠⲈ Ⲙ̄ Ⲡ ⲈⲂⲞⲦ ⲀⲐ︦Ⲱ︦Ⲣ︦ · Ⲉ Ⲁ Ϥ ⲦⲀⲨⲞ ⲞⲨ [Ⲙ̄] ⲘⲎⲎϢⲈ Ⲛ ⲤⲨⲚⲦⲀⲄⲘⲀ · ⲈⲦⲂⲈ Ⲡ ⲚⲀ ⲘⲚ Ⲧ ⲀⲄⲀⲠⲎ · ⲀⲨⲰ ϪⲈ ⲢⲰⲘⲈ ⲚⲒⲘ ⲈⲦ ⲦⲀⲄⲀⲠⲎ · Ⲡ ⲀⲢⲬ ⲀⲄⲄⲈⲖⲞⲤ ⲘⲒ̈ⲬⲀⲎⲖ · Ⲡ ⲈⲦ ⲆⲒⲀⲔⲞⲚⲈⲒ̈ Ⲙ̄ ⲘⲞ ⲞⲨ ⲚⲀ Ⲩ Ⲉ Ϥ ϪⲒ Ⲙ︤ⲘⲞ ⲞⲨ · ⲘⲚ̄ ⲠⲈⲨ Ⲣ̄ Ⲡ ⲘⲈⲈⲨⲈ ⲈϨⲞⲨⲚ ϢⲀ Ⲡ ⲚⲞⲨⲦⲈ · Ⲉ Ϥ ϪⲰⲔ ⲈⲂⲞⲖ Ⲛ̄ ⲚⲈⲨ ⲀⲒ̈ⲦⲎⲘⲀ ⲦⲎⲢ ⲞⲨ ⲀⲨⲰ ϪⲈ ⲞⲨ ⲢⲈϤ Ⲧ ⲄⲀⲢ Ⲉ Ϥ ⲢⲞⲞⲨⲦ Ⲡ ⲈⲦⲈⲢⲈ Ⲡ ⲚⲞⲨⲦⲈ ⲘⲈ Ⲙ̄ⲘⲞ Ϥ · Ⲁ Ϥ ϢⲀϪⲈ ϪⲈ ⲞⲚ ⲈⲦ ⲂⲈ Ⲛ ⲈⲦ ⲞⲨⲀⲀⲂ ⲦⲎⲢ ⲞⲨ ⲈⲦ ϨⲚ̄ ⲚⲈ ⲄⲢⲀⲪⲎ · ⲚⲀⲒ Ⲛ̄Ⲧ Ⲁ ⲠⲀⲢⲬⲀⲄⲄⲈⲖⲞⲤ ⲘⲒⲬⲀⲎⲖ Ϯ ⲦⲞⲞⲦ ⲞⲨ ϨⲚ̄ ⲚⲈⲨ ⲐⲖⲒⲮⲒⲤ ⲦⲎⲢ ⲞⲨ ⲀⲨⲰ Ⲁ Ϥ ⲚⲀϨⲘ ⲞⲨ ϨⲚ̄ ⲚⲈⲨ ⲀⲚⲀⲄⲔⲚ ⲦⲎⲢ ⲞⲨ · ϨⲚ̄ ⲞⲨ ⲈⲒⲢⲎⲚⲎ Ⲛ̄ⲦⲈ Ⲡ ⲚⲞⲨⲦⲈ · ⲤⲘⲞⲨ ⲈⲢⲞ Ⲛ ϨⲀⲘⲎⲚ · Ϥ︦Ⲑ︦ · Ⲧⲛⲁ ϫⲓ ⲛ̄ ⲧ ⲁⲡⲁⲣⲭⲏ ⲙ̄ ⲡ ϣⲁϫⲉ ⲛ ⲣⲱ ⲓ ⲛ̄ⲧⲟⲟⲧ ϥ̄ ⲙ̄ ⲡ ⲉⲧ ⲛⲁ ϯ ⲛⲁ ⲓ ⲛ̄ ⲟⲩ ⲥⲟⲗⲥⲗ̄ ⲁⲩⲱ ⲙ̄ ⲡⲁⲣⲁⲙⲩ ⲑⲓ̄ⲁ ϩⲛ̄ ϩⲱⲃ ⲛⲓⲙ · ⲡ ⲉⲧ ⲥⲟⲟⲩⲛ ⲛ̄ ⲛ̄ ϩⲱⲃ ⲛⲓⲙ · ⲡ ⲉⲧ ⲟⲩⲱⲛ ⲙ̄ ⲡ ⲣⲟ ⲙ̄ ⲡ ϣⲁϫⲉ ⲛ̄ ⲛ ⲉⲧ ϣⲓⲛⲉ ⲛ̄ⲥⲱ ϥ · Ⲡ ⲉⲧ ⲧⲓ ⲛ̄ ⲧ ⲥⲟⲫⲓⲁ ⲛ̄ ⲛ̄ ⲥⲟⲫⲟⲥ · ⲡ ⲉⲧ ⲙⲟⲧⲛ̄ ⲛ̄ ⲛⲁⲩ ⲉⲣⲟ ϥ ϩⲓⲧⲛ̄ ⲟⲩⲟⲛ ⲛⲓⲙ ⲉⲧ ϣⲓⲛⲉ ⲛ̄ⲥⲱ ϥ · ϩⲓⲧⲛ̄ ⲟⲩ ⲥⲡⲟⲩⲇⲏ ⲉ ⲛⲁ ⲛⲟⲩ ⲥ ⁘ ⲛⲓⲙ ⲡⲉ ⲡⲁⲓ ⲉⲓⲙⲏⲧⲉⲓ ⲡ ⲗⲟⲅⲟⲥ ⲡⲉ ⲙ̄ ⲡ ⲓ̈ⲱⲧ ⲛ̄ ⲁⲅⲁⲑⲟⲥ ⲡ ⲉⲧⲉ ϥ ⲡⲱϣ ⲙ̄ ⲡⲉϥ ⲥⲱⲙⲁ · ⲉⲧ ⲟⲩⲁⲁⲃ · ϩⲛ̄ ⲛⲁ ϭⲓϫ ⲛ̄ ⲣⲉϥ ⲣ̄ ⲛⲟⲃⲉ · ⲉ ⲓ ⲥⲱⲧϥ̄ ⲙ̄ ⲡϥ̄ ⲥⲛⲟϥ ⲉⲧ ⲧⲁⲓⲏⲩ ⲉ ⲡ ⲡⲟⲧⲏⲣⲓⲟⲛ · ⲉ ⲓ ϯ ⲙ̄ⲙⲟ ϥ ⲛ̄ⲛⲉ ⲧⲉ ϩⲛⲁϥ · ⲡⲁ ϫⲥ̄ · ⲁⲩⲱ ⲡⲁ ⲛⲟⲩⲧⲉ ⲓ︦ⲥ︦ ⲡⲉ ⲭ︦ⲥ︦ ⲡⲉⲛ ⲛⲟⲩⲧⲉ ⲧⲏⲣ ⲛ̄ ⲡⲉⲛ ⲥ︦ⲏ︦ⲣ︦ ⲉ ϥ ⲱϣ ⲉⲃⲟⲗ · ⲉ ϥ ϫⲱ ⲙ̄ⲙⲟ ⲥ · ϫⲉ ⲟⲩⲟⲛ ⲛⲓⲙ ⲉⲧ ⲁⲓⲧⲉⲓ ⲉ ϥ ⲛⲁϫ ⲓ ⲁⲩⲱ ⲡ ⲉⲧ ϣⲓⲛⲉ ⲉ ϥ ⲛⲁ ϭⲓⲛⲉ · ⲁⲩⲱ ⲡ ⲉⲧ ⲧⲱϩⲙ̄ ⲥⲉ ⲛⲁ ⲟⲩⲱⲛ ⲛⲁ ϥ · Ⲁⲛⲟⲕ ⲇⲉ ⲧⲉⲛⲟⲩ ⲉ ⲓ ⲛⲁⲩ ⲉ ⲧⲙⲛ̄‐ ⲧⲣⲉϥϯ ⲙ̄ ⲡⲁ ϫⲥ̄ ϩⲛ̄ ⲟⲩ ⲟⲩⲣⲟⲧ · ⲁ ⲓ ϯ ⲙ̄ ⲡⲁ ⲟⲩⲟⲓ ⲉⲣⲟ ϥ ⲙ̄ ⲡ ⲟⲟⲩ ⲉ ⲓ ⲁⲓⲧⲉⲓ ⲉ ϫⲓ ⲛ̄ ⲟⲩ ϩⲟⲩⲟ · ⲁⲩⲱ ⲉ ⲓ ⲧⲱϩⲙ̄ ϫⲉⲕⲁⲥ ⲉϥⲉ ⲟⲩⲱⲛ ⲛⲁ ⲓ̈ · ⲁⲗⲗⲁ ⲡⲉϫⲁ ⲕ ⲱ̄ ⲡ ⲁⲕⲣⲟⲁⲧⲏⲥ ⲙ̄ ⲙⲁⲓ ⲥⲃⲱ · ϫⲉ ⲁⲣⲁ ⲟⲩ ⲡⲉ ⲡⲓ̈ ⲁⲓⲧⲏⲙⲁ · ⲛ̄ⲧ [ⲁ ⲕ] ⲁⲓⲧⲉⲓ̈ ⲙ̄ⲙⲟ ϥ ⲙ̄ ⲡ ⲟⲟⲩ · ⲙⲛ︦ⲛ︦ⲥⲁ ⲛⲉⲛ̄ⲧ ⲁ ⲕ ⲟⲩⲱ ⲉ ϫⲓⲧ ⲟⲩ · ⲁ ⲕ ⲧⲁⲩⲉ ⲡ ϣⲟⲣⲡ̄ ⲛ̄ ⲗⲟⲅⲟⲥ ⲉⲧⲃⲉ ⲥⲟⲩ ⲁ ⲛ̄ ⲃⲣ︤ⲣⲉ · ⲧ ⲁⲣⲭⲏ ⲛ︦ ⲛ︦ ϣⲁ ⲧⲏⲣ ⲟⲩ ⲛ̄ ⲧⲉ ⲣⲟⲙⲡⲉ ⲙ̄ ⲡ ϫⲥ̄ ⁘ ϩⲟⲙⲟⲓⲱⲥ ⲟⲛ ⲁ ⲕ ⲧⲁⲩⲉ ⲡⲉⲕⲱⲙⲓ̈ⲟⲛ · ⲙⲛ̄ ⲡ ⲃⲓⲟⲥ ⲙ̄ⲡ ⲉⲧⲉ ⲙ̄ⲡⲉϥ ⲧⲱⲟⲩⲛ ϩⲙ̄ ⲡ ⲉⲧ ϫⲡⲟ ⲛ̄ ⲛⲉ ϩⲓⲟⲙⲉ ⲛ̄ϭⲓ ⲡ ⲉⲧ ⲟ ⲛ̄ ⲛⲟϭ ⲉⲣⲟ ϥ · ⲡⲉ ⲡⲣⲟ ⲇⲣⲟⲙⲟⲥ ⲉⲧ ⲟⲩⲁⲁⲃ ⲙ̄ ⲡⲉⲛ ϫ︦ⲥ︦ ⲓ︦ⲥ︦ ⲡⲉ ⲭⲥ̄ · ⲁⲩⲱ ⲡⲉϥ ⲥⲩⲛⲅⲉⲛⲏⲥ ⲓⲱϩⲁⲛⲛⲏⲥ ⲡ ⲃⲁⲡϯⲥⲧⲏⲥ · Ⲁⲩⲱ ⲡⲉϫⲁ ⲕ ⲟⲛ ⲧⲉⲛⲟⲩ ϫⲉ ⲉ ⲓ ⲛⲁ ⲁⲓ̈ⲧⲉⲓ · ⲛ ⲅ̄ ⲥⲟⲟⲩⲛ ⲁⲛ ⲱ̄ ⲡⲁ ⲉⲓⲱⲧ ⲉⲧ ⲟⲩⲁⲁⲃ · ϫⲉ ⲛⲁⲛⲟⲩ ⲡ ϣⲓ ϩⲛ̄ ϩⲱⲃ ⲛⲓⲙ · ⲕⲁⲛ ⲉ ⲕ ⲟⲩⲱⲙ · ⲕⲁⲛ ⲉ ⲕ ⲥⲱ ⲕⲁⲛ ⲉ ⲕ ϣⲗⲏⲗ · ⲟⲩ ϣⲓ ⲡ ⲉⲧ ϣⲟⲟⲡ ϩⲛ̄ ϩⲱⲃ ⲛⲓⲙ · ⲕⲁⲧⲁ ⲑ ⲉ ⲛ̄ⲧ ⲁ ϥ ϫⲟⲟ ⲥ ⲛ̄ϭⲓ ⲡ ⲥⲁϩ ⲡⲁⲩⲗⲟⲥ ϫⲉ ⲟⲩ ⲛⲟϭ ⲛ̄ ϩⲏⲩ ⲡⲉ ⲧ ⲙⲛ̄ⲧ ⲣⲉϥ ϣⲙ̄ϣⲉ ⲛⲟⲩⲧⲉ ϩⲛ̄ ⲟⲩ ⲣⲱϣⲉ · Ⲁⲛⲟⲕ ϩⲱⲱ ⲧ ⲟⲛ ϯ ⲛⲁ ⲟⲩⲱϣⲃ̄ ⲛⲁ ⲕ ϩⲛ̄ ⲟⲩ ⲥⲟⲟⲩⲧⲛ̄ ⲱ̄ ⲡⲉ ϣⲃⲏⲣ ⲙ̄ ⲙⲉⲣⲓ̈ⲧ · ϫⲉ ⲕⲁⲗⲟⲥ ⲙⲉⲛ ⲁ ⲕ ϣⲁϫⲉ · ⲟⲩ ⲙⲛ︦ⲧ︦ ⲃⲁⲓ̈ ⲣⲟⲟⲩϣ ⲅⲁⲣ ⲁ ⲕ ⲟⲩⲟⲛϩ︦ ⲥ︦ ⲉⲃⲟⲗ · Ⲁⲗⲗⲁ ϯ ⲛⲁ ⲧⲟⲗⲙⲁ ⲛ ⲧⲁ ϫⲟⲟ ⲥ ⲛ̄ ⲑ ⲉ ⲙ̄ ⲡⲉ ϣⲃⲏⲣ · ⲙ̄ ⲡ ⲛⲟⲩⲧⲉ ⲡⲉ ⲛⲧ ⲁ ϥ ⲣ ⲣ̄ⲉⲓⲱⲧ ⲛ̄ ⲟⲩ ⲙⲏⲏϣⲉ ⲛ̄ ⲛ̄ ϩⲉⲑⲛⲟⲥ ⲡⲉⲛ ⲉⲓⲱⲧ ⲁⲃⲣⲁⲃⲁⲙ ⲡ ⲡⲁⲧⲣⲓ̈ⲁⲣⲭⲏⲥ · ϫⲉ ⲉϣϫⲉ ⲟⲩⲛ̄ⲧⲁ ⲓ ⲥ ⲙ̄ⲙⲁⲩ ⲉ ϣⲁϫⲉ ⲙⲛ̄ ⲡⲁ ϫ︦ⲥ︦ · ϯ ⲛⲁ ϣⲁϫⲉ ⲙ̄ ⲡⲉⲓ ⲕⲉ ⲥⲟⲡ · ⲁⲩⲱ ⲕⲁⲛ ⲉϣϫⲉ ⲟⲩ ϩⲟⲩⲟ ⲉⲣⲟ ⲓ ⲡⲉ ⲉ ⲧⲣ ⲁ ϣⲟϣⲧ̄ ⲙⲛ̄ ⲡ ⲉⲛⲧ ⲁ ⲡ ⲛⲟⲩⲧⲉ ϭⲟⲓⲗⲉ ⲉⲣⲟ ϥ · ⲙⲛ̄ ⲛⲉϥ ⲁⲅⲅⲉⲗⲟⲥ · ⲁⲩⲱ ϯ ⲛⲁ ⲁⲓⲧⲉⲓ ⲙ̄ⲙⲟ ϥ ϣⲁ ϣⲟⲙⲛ︦ⲧ︦ ⲛ̄ ⲥⲟⲡ ⲛ ϥ̄ ⲛⲁ ⲥⲧⲟ ⲓ ⲉⲃⲟⲗ ⲁⲛ · ⲡⲉⲓ ⲛⲟⲩⲧⲉ ⲅⲁⲣ ⲛ̄ ⲟⲩⲱⲧ ⲡⲉ · ⲁⲩⲱ ⲡⲉⲓ ϫ︦ⲥ︦ ⲛ̄ ⲟⲩⲱⲧ ⲡⲉ · ⲧⲉⲓ ⲙⲛ︦ⲧ︦ ϣⲁ ⲛ ϩⲧⲏ ϥ ⲛ̄ ⲟⲩⲱⲧ ⲧⲉ · ⲉ ⲥ ⲙⲏⲛ ⲉⲃⲟⲗ ϣⲁ ⲉⲛⲉϩ ⁖ⲻ ⲗⲟⲓⲡⲟⲛ ⲉⲓⲥ ϩⲏⲏⲧⲉ ⲁ ⲓ ⲧⲉⲧ ⲡⲉⲕ ϩⲏⲧ · ϫⲉ ⲡ ⲛⲟⲩⲧⲉ ⲡ ⲉⲧ ⲟⲩⲉϩ ⲥⲁϩⲛⲉ ⲛⲁ ⲛ ⲉ ⲧⲣ ⲛ̄ ϫⲓ̈ ⲛ̄ⲧⲟⲟⲧ ϥ̄ · ⲉϣϫⲉ ⲙⲙⲟ ⲛ ⲉⲧⲃⲉ ⲟⲩ ⲧⲉⲧⲛ̄ ⲁⲓⲧⲉⲓ̈ ⲙ̄ⲙⲟ ⲓ ⲉ ⲧⲣ ⲁ ⲉⲓⲛⲉ · ⲉ ⲧⲉⲧⲛ̄ ⲙⲏⲏⲧⲉ ⲙ̄ ⲡⲉⲓ ⲛⲟϭ ⲛ̄ ϣⲁ ⲙ̄ ⲡ ⲟⲟⲩ · ⲛ̄ ⲧ ⲟⲓⲕⲟⲩⲙⲉⲛⲏ ⲧⲏⲣ︦ ⲥ︦ ⲙ̄ⲙⲁⲧⲉ ⲁⲗⲗⲁ ϩⲛ̄ ⲙ̄ ⲡⲏⲩⲉ ⲟⲛ ⁖ⲻ ⲧⲉⲧⲛ̄ ⲱϣ ⲉⲃⲟⲗ ⲉⲣⲟ ⲓ ⲧⲏⲣ ⲧⲛ̄ ⲉⲓⲧⲉ ⲕⲟⲩⲓ ⲉⲓⲧⲉ ⲛⲟϭ · ⲛ̄ ϩⲟⲟⲩⲧ ⲙⲛ̄ ⲛⲉ ϩⲓⲟⲟⲙⲉ · ⲧⲛ̄ ⲡⲁⲣⲁⲕⲁⲗⲉⲓ̈ ⲙ̄ⲙⲟ ⲕ ⲙ̄ⲡⲣ̄ ϩⲟⲩⲣⲱⲛ ⲙ̄ ⲡⲉⲓ ⲛⲟϭ ⲛ̄ ⲁⲅⲁⲑⲟⲛ · ⲛ ⲅ̄ ⲥⲁⲁⲧ ⲛ̄ ϩⲙ̄ ⲡⲉⲓ ⲛⲟϭ ⲛ̄ ϣⲁ ⲙ̄ ⲡ ⲟⲟⲩ · ⲛ̄ ⲟⲩⲉϣ ⲛ̄ ϣⲁϫⲉ ⲉ ⲣⲟ ϥ ⲙⲛ̄ ⲡ ⲧⲁⲓ̈ⲟ ⲙ̄ ⲡ ⲉⲧⲉ ⲛ ⲣ̄ ϣⲁ ⲛⲁ ϥ ⲙ̄ ⲡ ⲟⲟⲩ · ⲡ ⲉⲧ ⲡⲣⲉⲥⲃⲉⲩⲉ ϩⲁⲣⲟ ⲛ ⲧⲏⲣ ⲛ̄ ⲛ̄ⲛⲁϩⲣⲙ̄ ⲡ ⲛⲟⲩⲧⲉ ⲡⲃⲁⲓⲣⲟⲟⲩϣ ⲛ̄ ⲧ ⲙⲛ︦ⲧ︦ ⲣⲱⲙⲉ ⲧⲏⲣ ⲥ̄ · ⲡ ⲉⲧ ⲙⲉϩⲛ̄ⲛⲁ ϩⲓ̈ ⲙⲛ︦ⲧ︦ ϣⲁ ⲛ ϩⲧⲏ ϥ ⲉϩⲟⲩⲛ ⲉ ⲧⲑⲉⲓⲕⲱⲛ ⲧⲏⲣ ⲥ̄ ⲙ̄ ⲡ ⲛⲟⲩⲧⲉ · Ⲛⲓⲙ ⲡⲉ ⲡⲁⲓ ϣⲁ ⲡ ⲛⲟϭ ⲛ̄ ⲁⲣⲭⲁⲅⲅⲉⲗⲟⲥ ⲙⲓ̈ⲭⲁⲏⲗ ⲡ ⲁⲣⲭⲏⲥⲧⲣⲁⲧⲏ ⲅⲟⲥ ⲛ̄ ⲧ ϭⲟⲙ ⲛ̄ ⲙ̄ ⲡⲏⲩⲉ · ϯ ⲡⲁⲣⲁⲕⲁⲗⲉⲓ ⲙ̄ⲙⲱ ⲧⲛ̄ ⲱ̄ ⲛⲁ ⲙⲉⲣⲁⲧⲉ ⲁⲩⲱ ⲛⲁ ϣⲏⲣⲉ ⲙ̄ ⲙⲁⲓ̈ ⲛⲟⲩⲧⲉ · ϯ ⲧⲟⲟⲧ ⲧⲏⲩⲧⲛ̄ ⲛⲙ̄ⲙⲁ ⲓ̈ ⲙ̄ ⲡ ⲟⲟⲩ ϩⲙ̄ ⲡⲉⲓ ⲛⲟϭ ⲛ̄ ⲕⲉⲫⲁⲗⲓⲟⲛ · ⲙⲏⲡⲟⲧⲉ ⲛ̄ ⲧⲁ ϯ ⲡⲁ ⲟⲩⲟⲓ ⲉⲃⲟⲗ ϩⲙ̄ ⲡⲉⲓ ⲡⲉⲗⲁⲅⲟⲥ · ⲛ̄ ⲁⲧⲣⲏϫ ϥ̄ · ⲛ̄ ⲧⲁ ⲧⲙ̄ ⲥⲱⲕ ⲙ̄ ⲡⲁ ⲕⲟⲩⲓ ⲛ̄ ⲥⲕⲁⲫⲟⲥ ⲉ ⲡⲉⲕⲣⲟⲧⲉ · ⲧⲛ̄ ⲥⲟⲟⲩⲛ ⲅⲁⲣ ⲧⲏⲣ ⲧⲛ̄ · ⲛ̄ ⲧⲁ ⲙⲛ︦ⲧ︦ ϩⲏⲕⲉ ϫⲉ ϯ ⲉⲩⲡⲟⲣⲉⲓ ⲁⲛ ⲉⲙⲁⲧⲉ ϩⲛ̄ ⲛⲁ ⲡⲟⲑⲩⲕⲏ ϫⲉⲕⲁⲥ ⲉ ⲓ ⲧⲁⲗⲉ ⲉ ⲩ ⲛⲟϭ ⲛ̄ ϫⲟⲓ ⲉ ⲩ ⲟⲩⲛ̄ ϭⲟⲙ · ⲙ̄ⲙⲟ ϥ ⲉ ⲡⲗⲉⲁϩⲙ̄ ⲡⲉⲗⲁ ⲅⲟⲥ · ⲁⲩⲱ ⲛ ϥ̄ ⲧⲱⲟⲩⲛ ϩⲁ ⲡⲉ ⲛϣⲟⲧ ⲛ̄ ⲛ̄ ⲧⲏⲩ · ⲁⲗⲗⲁ ⲟⲩ ⲕⲟⲩⲓ ⲛ̄ ⲁⲩⲉⲓⲛ ⲙⲛ̄ ⲟⲩ ⲕⲟⲩⲓ ⲛ̄ ⲥⲕⲁⲫⲟⲥ · ⲛ ⲉⲧⲉ ⲟⲩⲛ̄ ⲧⲁ ⲓ ⲥⲟⲩ · ⲙⲏⲡⲟⲧⲉ ⲛ̄ⲧ ⲁ ϩⲓⲧⲟⲟⲧ ⲉ ⲡⲗⲉⲁ · ⲙ̄ⲙⲟ ⲟⲩ ⲉ ⲃⲟⲗ ϩⲙ̄ ⲡⲉⲓ ⲗⲩⲙⲩⲙⲉⲓⲛ ⲉ ⲕⲉⲗⲩⲙⲉⲓⲛ · ⲉ ϥ ϩⲏⲛ ⲉϩⲟⲩⲛ · ⲉⲛⲉ ⲥⲧⲟⲙⲓⲟⲛ ⲙ̄ⲙⲁⲧⲉ · ⲛ̄ⲧⲉ ⲡ ⲧⲏⲩ ϩⲣⲁ ⲙ̄ ⲙⲟ ⲟⲩ ⲙⲛ̄ ⲙⲁⲓ ⲉⲃⲟⲗ ⲉ ⲡ ⲡⲉⲗⲁⲅⲟⲥ · ⲁⲩⲱ ϩⲁⲙⲟⲓ ⲉ ⲛ ⲉⲓ ⲛⲟⲉⲓ · ⲛ̄ⲛⲏⲃⲉ · ⲧⲁ ⲧⲟⲩ ϫⲟ ⲛ̄ ⲧⲁ ⲯⲩⲭⲏ ⲉ ⲡⲉ ⲕⲣⲟ̄ ⲙ̄ⲙⲁⲧⲉ · ⲁⲩⲱ ⲡⲁ ⲛⲧⲟⲥ · ⲛ̄ⲧⲉ ⲟⲩⲟⲛ ⲛⲓⲙ ϫⲟⲟ ⲥ · ϫⲉ ⲉ ⲓ ϩⲉ ⲉ ⲩ ϩⲙⲟⲧ · ⲛⲁⲛⲟⲩ ⲧⲉ ⲯⲩⲭⲏ ⲅⲁⲣ ⲙ̄ ⲡ ⲣⲱⲙⲉ ⲡⲁⲣⲁ ⲡ ⲕⲟⲥⲙⲟⲥ ⲧⲏⲣ ϥ̄ · ⲉ ϥ ⲙⲉϩ ⲛ̄ ⲭⲣⲏⲙⲁ · ⲉⲧⲃⲉ ⲡⲁⲓ ⲣⲱ ϯ ⲣ̄ ϩⲟⲧⲉ ⲉ ϯ ⲡⲁ ϫⲟⲓ ⲉⲃⲟⲗ ⲉ ⲡ ⲡⲉⲗⲁⲅⲟⲥ · ⲉ ⲓ ⲥⲟⲟⲩⲛ [ⲅⲁⲣ ⲡⲁ] ϫⲟⲓ ⲥⲟⲃⲕ̄ · ⲁⲩⲱ ⲛ̄ ϯ ⲛⲟⲓⲛ̄ⲛⲏⲏⲃⲉ ⲁⲛ · ⲙⲉϣⲁⲕ ⲧⲁ ⲃⲱⲕ ⲉⲃⲟⲗ ⲛ̄ⲧ ⲁ ⲧ ⲙ̄ⲉϣ ϭⲙ̄ϭⲟⲙ ⲉ ⲕⲧⲟ ⲓ ⲉ ⲡⲉ ⲕⲣⲟ ϩⲛ̄ ⲟⲩ ⲙⲟⲧⲛⲥ̄ · ⲁⲩⲱ ⲕⲁⲛ ⲟⲛ · ⲉⲓϣⲁⲛ ⲧⲱⲟⲩⲛ · ϩⲁ ⲛ̄ ⲕⲩⲛⲇⲩⲛⲟⲥ ⲧⲏⲣ ⲟⲩ ⲙⲛ̄ ⲛ̄ ϩⲓⲥⲉ ⲛ̄ ⲑⲁⲗⲗⲁⲥⲁ · ⲛ̄ ϯ ⲛⲁ ϣϥ ⲓ ⲁⲛ ϩⲁ ⲡ ⲛⲟϭⲛⲉϭ · ⲁⲩⲱ ⲡⲁⲛⲧⲱⲥ ⲛⲁ ⲓ ⲛⲉ ⲛ̄ ϣⲁϫⲉ ⲉⲧ ⲟⲩ ⲛⲁ ϫⲟⲟ ⲩ ⲛⲁ ⲓ · ϫⲉ ⲡ ⲣⲱⲙⲉ ⲛⲓⲙ ⲡⲉ ⲛⲧ ⲁ ϥ ⲁⲛⲁⲅⲕⲁⲍⲉ ⲙ̄ⲙⲟ ⲕ ⲉ ⲣ̄ ϩⲱⲃ ⲡⲁⲣⲁ ⲧⲉⲕ ϭⲟⲙ · ⲉϣϫⲉ ⲉ ⲕ ⲥⲟⲟⲩⲛ ϫⲉ ⲛ̄ⲧⲕ̄ ⲟⲩⲛ̄ ϩⲏⲕⲉ · ⲙ̄ⲡⲣ̄ ϩⲓ ⲧⲟⲟⲧ ⲕ̄ ⲉ ⲣ̄ ⲟⲩ ϩⲱⲃ · ⲉ ϥ ⲛ̄ ⲧ ⲡⲉ ⲡⲁⲣⲁ ⲡⲉⲕ ⲙⲉⲧⲣⲟⲛ ⁖ⲻ ⲉⲓ̈ⲥ ⲟⲩ ⲙⲏⲏϣⲉ ⲙ̄ ⲡⲣⲁⲅⲙⲁⲧⲉⲩ ⲧⲏⲥ ⲛ̄ ⲛⲁⲩⲕⲗⲏⲣⲟⲥ ϣⲟⲟⲡ ⲉ ⲩ ⲥⲟⲟⲩⲛ̄ ⲙ̄ ⲡⲗⲉⲁ · ⲉ ⲛⲉ ⲕ ⲛⲁ ϯ ⲛⲁ ⲩ ⲁⲛ ⲙ̄ ⲡⲕ̄ ⲕⲟⲩⲓ ⲛ̄ ⲁⲩⲉⲓⲛ · ⲛⲉ ⲩ ⲛⲁ ⲧⲁ ⲁϥ ⲉⲃⲟⲗ ⲛⲁ ⲕ ⲡⲉ · ⲛ ⲅ̄ ϯ ϩⲏⲩ ⲛ̄ ⲧⲉϥ ⲁⲥⲟⲩ · Ⲁⲩⲱ ⲛ ⲅ̄ ϩⲉ ⲉ ⲡⲉⲕ ⲥⲕⲁⲫⲟⲥ ⲉ ϥ ⲟⲩⲟϫ ϫⲉ · ⲛⲉ ⲕ ⲛⲟⲓ ⲛ̄ ⲛⲏⲏⲃⲉ ⲁⲛ · ϯ ⲛⲁ ⲧⲁ ⲙⲱ ⲧⲛ̄ ⲇⲉ ⲱ̄ ⲛⲉ ⲥⲛⲏⲩ · ϫⲉ ⲁϣ ⲡⲉ ⲡⲉ ⲥⲕⲁⲫⲟⲥ · ⲁⲩⲱ ⲁϣ ⲡⲉ ⲡⲉ ⲁⲩⲉⲓⲛ · ⲁⲩⲱ ϫⲉ ⲟⲩⲉⲧ ⲧ ϭⲓⲛⲛⲏⲏⲃⲉ · ⲡⲁ ⲥⲕⲁⲫⲟⲥ ⲡⲉ ⲡⲁ ⲥⲱⲙⲁ ⲛ̄ ⲣϥ︦ ⲣ︦ ⲛⲟⲃⲉ · ⲡⲁⲓ ⲉⲧⲉ ⲙ̄ⲡⲉ ⲓ ⲣ̄ ϩⲙ̄ⲙⲉ ⲙ̄ⲙⲟ ϥ ϩⲱⲗⲟⲥ ⲉⲛⲉϩ · ⲡ ⲁⲩⲉⲓⲛ ⲇⲉ ⲉⲧ ⲥⲟⲃⲕ̄ ⲡ ⲉⲧ ⲧⲱⲙ ⲙ̄ ⲡⲁ ϩⲏⲧ · Ⲧϭⲓⲛⲏⲏⲃⲉ ... ⲱⲱⲥ · ⲉ ⲓ ⲛⲟⲓ ⲙ̄ .... ⲛ · [ⲡ ⲥⲟⲟⲩ]ⲛ̄ ⲛ̄ ⲛⲉ ⲅⲣⲁ ⲫⲏ ⲉⲧ ⲟⲩⲁⲁⲃ · ⲉⲧⲉ ⲙ̄ⲡⲉⲓⲉϣ ⲛⲟⲓ̈ ⲙ̄ⲙⲟ ϥ · ⲁⲩⲱ ⲧⲉⲧⲛ̄ ⲁⲛⲁⲅⲕⲁⲍⲉ ⲙ̄ⲙⲟ ⲓ ⲙ̄ ⲡ ⲟⲟⲩ ⲉ ⲧⲣ ⲁ ϩⲓⲧⲟⲟⲧ ⲡⲁⲣⲁ ⲧⲁ ϭⲟⲙ · Ⲕⲁⲓ ⲙⲁⲗⲓⲥⲧⲁ ⲉ ⲧⲉⲧⲛ̄ ⲁⲓⲧⲉⲓ ⲙ̄ⲙⲟ ⲓ ⲉ ⲧⲣ ⲁ ϣⲁϫⲉ ⲉ ⲡ ⲧⲁⲓⲟ ⲙ̄ ⲡⲓ ⲛⲟϭ ⲛ̄ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ · ⲙⲓⲭⲁⲏⲗ ⲕⲁⲓ ⲙⲁⲗⲓⲥⲧⲁ ⲛ̄ ⲟⲩ ⲉⲃⲟⲗ ⲁⲛ ⲡⲉ ϩⲙ̄ ⲡ ⲕⲁϩ ⲛⲙ̄ⲙⲁ ⲛ · ⲁⲗⲗⲁ ⲟⲩⲛ̄ ⲉ ⲃⲟⲗ ϩⲛ̄ ⲧ ⲡⲉ ⲡⲉ · ⲛ̄ ⲟⲩ ⲣⲙ̄ ⲛ̄ ⲥⲁⲣⲝ̄ ⲁⲛ ⲡⲉ ⲛ̄ ⲧⲛ̄ ϩⲉ ⁖ Ⲁⲗⲗⲁ ⲟⲩ ⲁⲅⲅⲉⲗⲟⲥ ⲡⲉ ⲛ̄ⲧⲉ ⲡ ⲟⲩⲟⲉⲓⲛ ⲛ̄ ⲟⲩ ⲧⲁⲙⲓⲟ ⲁⲛ ⲡⲉ ⲛ̄ⲧⲉ ⲡ ⲕⲁϩ ⲁⲗⲗⲁ ⲟⲩ ⲧⲁⲙⲓⲟ ⲡⲉ ⲉⲃⲟⲗ ϩⲛ̄ ⲟⲩ ⲡⲛ︦ⲁ︦ · ⲉ ϥ ⲟⲩⲁⲁⲃ · ⲛ̄ ⲟⲩ ϩⲩⲡⲟⲩⲣⲅⲟⲥ ⲁⲛ ⲡⲉ ⲛ̄ⲧⲉ ⲡ ⲕⲁϩ ⲉ ϥ ⲛⲁ ⲟⲩⲱⲥϥ̄ · ⲁⲗⲗⲁ ⲟⲩ ⲗⲓⲧⲟⲩⲣⲅⲟⲥ ⲛ̄ ϣⲁϩ ⲛ̄ ⲥⲁⲧⲉ ⲡⲉ · ⲛ̄ ⲟⲩ ⲁⲣⲭⲱⲛ ⲁⲛ ⲛ̄ⲧⲉ ⲡ ⲕⲁϩ ⲉ ϥ ⲛⲁ ⲃⲱⲗ ⲉⲃⲟⲗ ⲁⲗⲗⲁ ⲟⲩ ⲁⲣⲭⲏⲁⲅⲅⲉⲗⲟⲥ · ⲡⲉ ϩⲛ̄ ⲙ̄ ⲡⲏⲩⲉ ⁖ⲻ ⲛ̄ ⲟⲩ ⲁⲣⲭⲏⲥⲧⲣⲁ ⲧⲏⲅⲟⲥ ⲁⲛ ⲡⲉ ⲛ̄ⲧⲉ ⲡ ⲕⲁϩ ⲉ ϥ ⲛⲁ ⲟⲩⲱⲥϥ̄ ⲡⲁⲓ ⲉ ϣⲁⲣⲉ ⲡ ⲣ̄ⲣⲟ ⲇⲓⲁⲧⲉⲭⲑ ⲙ̄ⲙⲟ ϥ ⲙ̄ ⲡ ⲛⲁⲩ ⲉⲧⲉ ϩⲛⲁϥ · ⲁⲗⲗⲁ ⲡ ⲁⲣⲭⲏⲥⲧⲣⲁⲧⲏⲅⲟⲥ ⲡⲉ ⲛ̄ ⲧ ϭⲟⲙ ⲛ̄ ⲙ̄ ⲡⲏⲩⲉ · ⲉ ϥ ⲙⲏⲛ ⲉⲃⲟⲗ ⲙⲛ̄ ⲡ ⲣ̄ⲣⲟ ϣⲁ ⲉⲛⲉϩ · ⲛ̄ ⲟⲩ ⲣⲉϥ ϫⲓ ϣⲟϫⲛⲉ ⲁⲛ ⲡⲉ ϩⲉⲛ ⲯⲩⲭⲏ ⲉ ⲧⲁ ⲕⲟⲟⲩ · ⲁⲗⲗⲁ ⲟⲩ ⲡⲣⲉⲥⲃⲉⲩⲧⲏⲥ ⲡⲉ ϩⲁ ⲛⲉ ⲯⲩⲭⲏ ⲙⲛ̄ ⲛⲉ ⲥⲱⲙⲁ ⲛ̄ ⲛⲁⲩ ⲛⲓⲙ ⲛ̄ⲛⲁϩⲣⲙ̄ ⲡ ⲛⲟⲩⲧⲉ ⲡ ⲇⲩⲙⲓⲟⲩⲣⲅⲟⲥ · Ⲛ̄ ⲟⲩ ⲕⲁⲇⲏⲅⲟⲣⲟⲥ ⲁⲛ ⲡⲉ ⲁⲗⲗⲁ ⲟⲩⲣϥ︦ⲣ︦ ϣⲙ̄ⲛⲟⲩϥⲉ ⲡⲉ ϩⲁ ⲟⲩⲟⲛ ⲛⲓⲙ · ⲛ̄ ⲟⲩ ⲙⲉⲥⲧⲉⲁⲛ ⲡⲉ ⲁⲗⲗⲁ ⲟⲩ ⲙⲁⲓ ⲣⲱⲙⲉ ⲡⲉ ⲉ ϥ ⲙⲉ ⲛ̄ ⲑ ⲓⲕⲱⲛ ⲙ̄ ⲡ ⲛⲟⲩⲧⲉ · Ⲛ ⲟⲩ ϫⲁϫⲉ ⲁⲛ ⲡⲉ ⲉϩⲟⲩⲛ ⲉⲣⲟ ⲛ · ⲁⲗⲗⲁ ⲟⲩ ⲉⲓⲣⲏⲛⲏⲕⲟⲥ ⲉϩⲟⲩⲛ ⲉ ⲟⲩⲟⲛ ⲛⲓⲙ ⲡⲉ · ⲛ̄ ⲟⲩ ϫⲁⲥⲓ ϩⲏⲧ ⲁⲛ ⲡⲉ ⲟⲩ ⲛⲁ ⲏⲧ ⲡⲉ ⲉⲣⲉ ⲙ̄ ⲙⲛ︦ⲧ︦ ϣⲁ ⲛ ϩⲧⲏ ϥ ⲧⲏⲣ ⲟⲩ ⲙ̄ ⲡ ⲉⲓⲱⲧ ⲟⲩⲏⲏϩ ϩⲣⲁⲓ ⲛ̄ϩⲏⲧ ϥ̄ · ⲉ ϣⲁ ⲩ ⲙⲏⲛⲉⲩⲉ ⲙ̄ⲙⲟ ϥ ⲁⲛ ⲙ̄ ⲡ ⲣ̄ⲣⲟ ⲁⲗⲗⲁ ⲛ̄ⲧⲟϥ ⲡ ⲉⲧⲉϥ ϣⲁ ϥ ⲃⲱⲕ ⲉϩⲟⲩⲛ ⲉ ⲡⲉ ⲑⲣⲟⲛⲟⲥ · ⲙ̄ ⲡⲉϥ ϫ︦ⲥ︦ ϩⲛ̄ ⲟⲩ ⲡⲁⲣⲣⲏⲥⲓⲁ · ⲉϫⲛ̄ ⲙⲏⲛⲉⲩⲉ ⲙ̄ⲙⲟ ϥ · Ⲛ̄ ⲟⲩ ⲧⲁⲝⲓⲥ ⲛ̄ ⲟⲩⲱⲧ ⲁⲛ ⲧⲉ ⲧⲉϥ ⲁⲣⲭⲉⲓ ⲉϫⲱ ⲥ · ⲁⲗⲗⲁ ⲛ̄ ⲧⲁⲝⲓⲥ ⲛ̄ ⲙ̄ ⲡⲏⲩⲉ ϩⲩⲡⲟⲧⲁⲥⲥⲉ ⲛⲁ ϥ ⲕⲁⲧⲁ ⲡ ⲟⲩⲉϩ ⲥⲁϩⲛⲉ ⲙ̄ ⲡ ⲇⲏⲙⲓⲟⲩⲣⲅⲟⲥ · ϩⲁⲡⲁⲝ ϩⲁⲡⲗⲱⲥ ⲛⲉ ϥ ⲁϩⲉ ⲣⲁⲧ ϥ̄ ⲁⲛ ϩⲓ ⲡ ⲥⲁ ϩⲃⲟⲩⲣ ⲁⲗⲗⲁ ⲛ̄ⲧⲟϥ ⲡ ⲉⲧ ⲁϩⲉⲣ ⲁⲧ ϥ̄ ⲛ̄ⲥⲁ ⲟⲩⲛⲁⲙ ⲙ̄ ⲡ ⲛⲟⲩⲧⲉ · ⲛ̄ ⲛⲁⲩ ⲛⲓ̈ⲙ · ⲉ ϥ ϫⲓ ϣⲟϫⲛⲉ ⲉ ⲡ ⲟⲩϫⲁⲓ ⲛ̄ ⲛ̄ ⲣⲱⲙⲉ · ⲡ ⲉⲓⲛⲉ ⲁⲩⲱ ⲑ ⲉⲓⲕⲱⲛ ⲙ̄ ⲡ ⲛⲟⲩⲧⲉ ⲉⲧ ⲟⲛϩ̄ ⁖ ⲛⲓⲙ ⲇⲉ ⲡⲉ ⲡⲁⲓ ⲉⲧ ⲫⲟⲣⲉⲓ ⲛ̄ ⲛⲉⲓ ⲛⲟϭ ⲛ̄ ⲧⲁⲓⲟ ⲧⲏⲣ ⲟⲩ ⲙⲛ̄ ⲛⲉⲓ ⲉⲟⲟⲩ ⲛ̄ ⲁⲧⲱϫⲉⲛ ⲉⲣⲟ ⲟⲩ · ⲥⲱⲧⲙ̄ ⲁⲛⲟⲕ ϯ ⲛⲁ ⲧⲙ ⲱ ⲧⲛ̄ ⲉⲣⲟ ⲟⲩ · ⲙⲓⲭⲁ[ⲏⲗ ⲡⲉ] ⲡ ⲛⲟϭ ⲛ̄ ⲁⲣⲭⲁⲅⲅⲉⲗⲟⲥ ⲙ̄ ⲡ ⲣ︤ⲣⲟ ⲛ̄ ⲛⲁ ⲧ ⲡⲉ ⲙⲛ̄ ⲛⲁ ⲡ ⲕⲁϩ · ⲉⲣⲉ ⲛⲓ ⲁⲣⲉⲧⲏ ⲧⲏⲣ ⲟⲩ ⲡⲣⲉⲡⲉⲓ ⲛⲁ ϥ ⁖ ⲙⲓⲭⲁⲏⲗ ⲡ ⲁⲣⲭⲁⲅⲅⲉⲗⲟⲥ ⲡ ⲉⲧ ϭⲟⲙ ⲛ̄ ⲙ̄ ⲡⲏⲩⲉ · Ⲛⲓⲙ ⲇⲉ ⲡⲉ ⲡⲁⲓ · ⲛ̄ⲧ ⲁ ⲡ ⲣ̄ⲣⲟ ⲛ̄ ⲛ︦ ⲣ︦ⲣⲱⲟⲩ · ⲭⲁⲣⲓⲍⲉ ⲛⲁ ϥ ⲛ̄ ⲛⲓ ⲛⲟϭ ⲛ̄ ⲁⲝⲓⲱⲙⲁ ⲛ̄ ⲃⲁⲥⲓⲗⲉⲓⲕⲟⲛ · ⲙⲓⲭⲁⲏⲗ ⲡⲉ ⲡ ⲁⲣⲭⲱⲛ ⲛ̄ ⲧ ⲙⲛ︦ⲧ︦ ⲉⲣⲟ · ⲛⲓⲙ ⲡⲉ ⲡⲁⲓ̈ ⲉⲧⲉⲣⲉ ⲡⲉⲓ̈ ⲛⲟϭ ⲛ̄ ⲣ̄ⲣⲟ ϯ ⲉϫⲱ ϥ ⲙ̄ ⲡⲉⲓ ⲛⲟϭ ⲛ̄ ⲉⲟⲟⲩ · ⲙⲛ̄ ⲛⲉⲓ ⲥⲟⲗⲥⲗ̄ ⲉⲧ ⲛⲉⲥⲱ ⲟⲩ · ⲉ ϥ ⲙⲟⲩⲣ ⲙ̄ⲙⲟ ϥ ⲛ̄ ⲟⲩ ⲙⲟϫⲕϥ̄ · ⲉ ϥ ⲧⲟϭ ⲥ̄ ⲛ̄ ⲱⲛⲉ ⲙ̄ ⲙⲉ · ⲙⲛ̄ ⲟⲩ ⲥⲧⲟⲗⲏ ⲛ̄ ⲉⲟⲟⲩ · ⲉ ⲙⲛ̄ ⲣⲱⲙⲉ ⲛⲁ ϣ ⲧⲁⲩⲉ ⲉ ⲡ ϣⲓ ⲛ̄ ⲧⲉⲥ ⲙⲛ︦ⲧ︦ ⲛⲟϭ · ⲧⲁⲓ ⲉⲧ ⲥⲟⲧⲡ̄ ⲡⲁⲣⲁ ⲡ ϣⲓ ⲉⲧ ⲉⲣⲉ ⲛ̄ ⲣⲱⲙⲉ ⲛⲁ ϣ ⲧⲟⲛⲧⲛ̄ ⲙ̄ⲙⲟ ⲥ ⁖ Ⲙⲓⲭⲁⲏⲗ ⲡ ⲉ ⲛⲧ ⲁ ϥ ⲙⲓϣⲉ ⲁ ϥ ϭⲱⲧⲡ̄ ⲙ̄ ⲡ ϫⲁϫⲉ ⲉⲧ ϯ ⲟⲩⲃⲉ ⲡⲉϥ ϫⲥ̄ ⲁ ϥ ϯⲱⲕⲉⲓ ⲙ̄ⲙⲟ ϥ · ⲛⲓⲙ ⲇⲉ ⲡⲉ ⲡⲁⲓ ⲉⲧⲉⲣⲉ ⲧⲁⲅⲙⲁ ⲧⲏⲣ ⲟⲩ ⲛ̄ ⲙ̄ ⲡⲏⲩⲉ ⲥⲧⲉⲫⲁⲛⲟⲩ ⲙ̄ⲙⲟ ⲟⲩ ⲉ ⲩ ⲣⲁϣⲉ ⲛⲙ̄ⲙⲁ ϥ ⲧⲏⲣ ⲟⲩ · Ⲙⲓⲭⲁⲏⲗ ⲡ ⲁⲣⲭⲁⲅⲅⲉⲗⲟⲥ ⲡ ⲉⲛ̄ⲧ ⲁ ⲡ ⲛⲟⲩⲧⲉ ⲕⲁⲑⲓⲥⲧⲁ ⲙ̄ⲙⲟ ϥ ⲙ̄ ⲡ ⲟⲟⲩ ⲛ̄ ⲁⲣⲭⲱⲛ ⲉϫⲛ̄ ⲧⲉϥ ⲙⲛ︦ⲧ︦ ⲉⲣⲟ ⲧⲏⲣ ⲟⲩ · ⲛⲓⲙ ⲇⲉ ⲡⲉ ⲡⲁⲓ ⲉ ϥ ⲟⲩⲉϩ ⲥⲁϩⲛⲉ ⲛ̄ ⲙ̄ ⲡⲏⲩⲉ ⲉ ⲩ ⲥⲱⲧⲙ̄ ⲛ̄ⲥⲱ ϥ · Ⲙⲓⲭⲁⲏⲗ ⲡ ⲁⲣⲭⲁⲅⲅⲉⲗⲟⲥ ⲡⲉ ⲛ ⲧ ⲁ ϥ ⲥⲱⲧⲙ̄ ⲛ̄ⲥⲁ ⲡ ⲟⲩⲉϩ ⲥⲁϩⲛⲉ ⲙ̄ ⲡⲉϥ ⲣ̄ⲣⲟ · ⲁ ϥ ⲛⲟⲩϫⲉ ⲉⲃⲟⲗ ⲙ̄ ⲡ ⲕⲁⲧⲏⲅⲟⲣⲟⲥ ⲡ ⲉⲧ ⲣ̄ ⲡ ⲉⲑⲟⲟⲩ ⲛ̄ⲥⲁ ⲃⲟⲗ ⲙ̄ⲙⲟ ϥ ⁖ ⲛⲓⲙ ⲡⲉ ⲡⲁⲓ ⲉⲧⲉⲣⲉ ⲡ ⲕⲟⲥⲙⲟⲥ ⲧⲏⲣ ϥ̄ ⲁⲩⲱ ⲧⲉⲭⲛⲏ ⲛⲓⲙ ⲟⲩⲟⲥϥ̄ ⲉ ⲩ ⲣ̄ ϣⲁ ⲛⲁ ϥ ϩⲛ̄ ⲟⲩ ⲛⲟϭ ⲛ̄ ϯⲙⲏ ⁖ ⲙⲓ̈ⲭⲁⲏⲗ ⲡ ⲁⲣⲭⲁⲅⲅⲉⲗⲟⲥ ⲡⲉ ⲡ ⲥⲟⲗⲥⲗ̄ ⲛ̄ ⲛⲁ ⲙ̄ ⲡⲏⲩⲉ ⲁⲩⲱ ϥ ⲛⲟⲩϩⲙ̄ ⲛ̄ ⲛ ⲉⲧ ϩⲓϫⲙ̄ ⲡ ⲕⲁϩ · ⲉ ϥ ⲡⲣⲟⲥⲉⲛⲉⲅⲕⲉⲓ ⲙ̄ⲙⲟ ⲟⲩ ⲙ̄ ⲡⲉⲛ ⲛⲟⲩⲧⲉ ⲛ ⲇⲏⲙⲓⲟⲩⲣ ⲅⲟⲥ ϩⲛ̄ ⲧⲉϥ ⲁⲅⲁⲡⲏ · ⲉⲧ ⲟϣ ⲉϩⲟⲩⲛ ⲉⲣⲟ ⲛ · ⲁⲗⲗⲁ · ⲡⲁⲛⲧⲱⲥ ⲧⲉⲧⲛ̄ ⲁ ϫⲟⲟ ⲥ ⲛⲁ ⲓ · ϫⲉⲛⲁ ⲙ̄ ⲡⲏⲩⲉ ⲣ̄ ϣⲁ ⲟⲛ ⲙ̄ ⲡ ⲟⲟⲩ · ⲁⲩⲱ ⲥⲉ ⲣⲁϣⲉ ϫⲉ ⲛⲧ ⲁ ⲡ ⲛⲟⲩⲧⲉ ⲧⲁϩⲟ ⲛⲁ ⲩ ⲉ ⲣⲁⲧ ⲟⲩ ⲙ̄ ⲡⲉⲩ ⲁⲣⲭⲏⲥⲧⲣⲁⲧⲏⲅⲟⲥ ⁖ Ⲉⲓⲉ ⲁϩⲣⲟ ⲟⲩ ϩⲱ ⲟⲩ ⲛⲁ ⲡ ⲕⲁϩ ⲉ ⲩ ⲣⲁϣⲉ ⲛ̄ ⲧⲉⲓ ϩⲉ ⲧⲏⲣ ⲥ̄ · ⲁⲩⲱ ⲉ ⲩ ⲣ̄ ϣⲁ ⲙ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ · ⲙⲏ ⲛⲧ ⲁ ⲩ ⲧⲁϩⲟ ϥ ⲉⲣⲁⲧ ϥ̄ ϩⲟⲗⲱⲥ ⲣⲱ ⲛ̄ ⲛ ⲉⲧ ϩⲓϫⲙ̄ ⲡ ⲕⲁϩ ϩⲙ̄ ⲡⲉϥ ⲉⲟⲟⲩ ⲛ ϥ̄ ⲉϣ ϭⲙ̄ϭⲟⲙ ⲛ̄ⲁϩⲉ ⲣⲁⲧ ϥ̄ ϩⲓϫⲙ̄ ⲡ ⲕ[ⲁϩ] · ⲕ[ⲁ]ⲧⲁ ⲡ ⲉⲧ ⲥⲏϩ ϩⲛ̄ ⲕⲉ ⲙⲁ ⁖ Ⲟⲩ ⲡⲛⲁ̄ ⲅⲁⲣ ⲡⲉ · .. ⲟⲩⲥⲁⲣ︦ⲝ︦ [ⲁ ⲛ] ⲡⲉ · ⲟⲩ ⲁⲥⲱⲙⲁⲧⲟⲥ ⲅⲁⲣ ⲡⲉ [ⲙⲓⲭ]ⲁⲏⲗ · ⲙⲛ̄ ϣ ϭⲟⲙ ⲅⲁⲣ ⲛ̄ ⲥⲱⲙⲁϯⲕⲟⲛ ⲉ ⲛⲁⲩ ⲉⲣⲟ ϥ · ⲛ ϥ̄ ⲧⲱⲟⲩⲛ ϩⲁ ⲡⲉϥ ⲉⲟⲟⲩ · ⲛ̄ⲧⲟⲕ ⲇⲉ ϩⲱⲱ ⲕ ϯ ⲛⲁ ⲟⲩⲱϣⲃ̄ ⲛⲁ ⲕ ⲉ ⲓ ⲡⲗⲏⲣⲟⲫⲟⲣⲉⲓ ⲙ̄ⲙⲟ ⲕ ϫⲉ ⲕⲁⲗⲱⲥ ⲛ̄ ϩⲟⲩⲟ ϫⲉⲛⲁ ⲡ ⲕⲁϩ ⲣⲁϣⲉ · ⲡⲗⲏⲛ ⲛⲁ ⲙ̄ ⲡⲏⲩⲉ ⲙⲉⲛ ⲟ ⲉⲣ̄ ⲛⲟⲃⲉ ⲁⲛ · ⲟⲩⲇⲉ ⲙⲛ̄ ⲙⲛ︦ⲧ︦ ϫⲁϫⲉ ϩⲁϩⲧⲏ ⲩ ⲛ̄ ⲕⲉ ⲥⲟⲡ · ⲟⲩⲇⲉ ⲕⲱϩ · ⲟⲩⲇⲉ ⲙⲟⲥⲧⲉ · ⲟⲩⲇⲉ ϯ ⲧⲱⲛ · ⲟⲩⲇⲉ ⲕⲁ ⲧ ⲁⲗⲁⲗⲓⲁ · ⲟⲩⲇⲉ ϩⲱⲧⲃ̄ · ⲟⲩⲇⲉ ϫⲓ ⲟⲩⲉ · ⲟⲩⲇⲉ ϫⲱϩⲙ̄ · ⲟⲩⲇⲉ ⲡⲟⲣⲛⲓⲁ · ⲟⲩⲇⲉ ⲗⲁⲁⲩ ⲛ̄ ϩⲱⲃ · ⲙ̄ ⲡⲟⲛⲏⲣⲟⲛ · ⲁⲗⲗⲁ ⲉ ⲩ ⲟⲩⲁⲁⲃ · ⲉ ⲩ ⲟⲩⲏⲏϩ ϩⲛ̄ ⲛ ⲉⲧ ⲟⲩⲁⲁⲃ · ⲉ ⲩ ⲙ̄ⲧⲟⲛ ⲙ̄ⲙⲟ ⲟⲩ ϩⲛ̄ ⲛ ⲉⲧ ⲟⲩⲁⲁⲃ · ϩⲓⲧⲙ̄ ⲡ ⲉⲧ ϫⲟⲥⲉ ϣⲁ ⲉⲛⲉϩ · ⲉ ⲩ ⲣ̄ ϣⲁ ⲛⲙ̄ⲙⲁ ϥ ⲛ̄ ⲛⲁⲩ ⲛⲓⲙ ϩⲛ̄ ⲟⲩ ϣⲁ ⲛ̄ⲁ ⲧ ⲟⲩ ⲱϫⲛ̄ ⁖ ⲉⲃⲟⲗ ϫⲉ ⲁ ⲩ ⲟⲩⲟ ⲉ ⲩ ⲛⲟⲩϫⲉ ⲉⲃⲟⲗ ⲙ̄ⲙⲟ ⲟⲩ ⲙ̄ ⲡ ⲉⲧ ⲕⲁⲧⲏⲅⲟⲣⲉⲓ ⲙ̄ⲙⲟ ⲟⲩ ⁖ Ⲡ ⲉⲧ ⲟ ⲛ̄ ϫⲁϫⲉ ⲉ ⲡ ⲉ ⲛⲧ ⲁ ϥ ⲧⲁⲙⲓⲟ ⲟⲩ · ⲡ ϫⲁϫⲉ ⲛ̄ ⲇⲓⲕⲁⲓⲟⲥⲩⲛⲏ ⲛⲓⲙ · ⲡ ⲙⲉⲥⲧⲉ ⲁⲩⲱ ⲡ ⲥⲁ[ⲧ]ⲁⲛⲁⲥ ⲉⲧⲉ ⲡⲁⲓ ⲡⲉ ⲡ ⲇⲓⲁⲃⲟⲗⲟⲥ · Ⲉⲧⲃⲉ ⲡⲁⲓ ⲁ ⲩ ⲣ̄ ϣⲁ ϩⲱⲱ ϥ ⲙ̄ ⲡ ⲟⲟⲩ ⲙ̄ ⲡ ⲁⲣⲭⲁⲅⲅⲉⲗⲟⲥ · ϫⲉ ⲛ̄ⲧⲟϥ ⲁ ϥ ⲙⲓϣⲉ · ⲁ ϥ ϫⲣⲟ ⲁ ϥ ⲑⲃ̄ ⲃⲓⲟ · ⲙ̄ ⲡ ϫⲁⲥⲓ ϩⲏⲧ ϩⲛ̄ ⲟⲩ ϭⲉⲡⲏ · Ⲁⲗⲗⲁ ϩⲙ̄ ⲡ ⲧⲣⲉ ϥ ⲁⲁ ϥ ⲛ̄ ϭⲱⲃ ⲁ ϥ ⲛⲟϫ ϥ̄ ⲉ ⲃⲟⲗ · ϩⲙ̄ ⲡ ⲙⲁ ⲛ̄ ϣⲱⲡⲉ ⲛ̄ ⲁⲡⲉⲣⲁⲛⲧⲟⲛ · ⲉϩⲣⲁⲓ ⲉϫⲙ̄ ⲡ ⲕⲁϩ ⲙ̄ ⲡⲉϥ ϩⲟ · ⲟⲛ ⲉⲣⲟ ϥ ⲉ ⲡⲁⲓ ⲛ̄ϭⲓ ⲡ ⲁⲣⲭⲁⲅ ⲅⲉⲗⲟⲥ ⲙⲓⲭⲁⲏⲗ · ⲛ︦ ϥ︦ ⲕⲁⲁ ϥ ϩⲓϫⲙ̄ ⲡ ⲕⲁϩ · ⲛ̄ ⲧⲉⲓ ϩⲉ ϩⲁⲡⲗⲱⲥ · Ⲁⲗⲗⲁ ⲁ ϥ ϫⲓ ⲉⲝⲟⲩⲥⲓⲁ · ⲟⲛ ⲛ̄ ⲧⲉⲓ ϩⲉ · ⲉ ⲃⲟⲗ ϩⲓⲧⲙ̄ ⲡ ϫⲥ̄ · ⲁ ϥ ⲉⲓ ⲉ ⲡ ⲉⲥⲏⲧ ⲁ ϥ ⲁⲙⲁϩⲧⲉ ⲙ̄ⲙⲟ ϥ ⲁ ϥ ⲥⲟⲛϩ ϥ̄ ϩⲛ̄ ϩⲉⲛ ⲥⲛⲟⲟⲩϩ ⲛ̄ⲁ ⲧ ⲃⲱⲗ ⲉⲃⲟⲗ · Ⲟⲩⲇⲉ ⲣⲱ ⲙ̄ⲡⲉ ϥ ⲕⲁⲁ ϥ ⲉ ϥ ⲥⲟⲛϩ̄ ϩⲓϫⲙ̄ ⲡ ⲕⲁϩ ⲙ̄ⲙⲁⲧⲉ · ⲁⲗⲗⲁ ⲉ ϥ ⲥⲏϩ ϫⲉ ⲁ ϥ ⲛⲟϫ ϥ̄ ⲉϩⲣⲁⲓ ⲉ ⲧ ⲗⲓⲙⲛⲏ ⲛ̄ ⲥⲁⲧⲉ ⲉⲧ ϫⲉⲣⲟ ϩⲛ̄ ⲟⲩ ⲕⲱϩⲧ̄ ⲙⲛ̄ ⲟⲩ ⲑⲏⲛ · ⲁⲩⲱ ⲉ ⲩ ϩⲁⲣⲉϩ ⲉⲣⲟ ϥ ϣⲁ ⲡⲉ ϩⲟⲟⲩ ⲙ̄ ⲡ ⲛⲟϭ ⲛ̄ ϩⲁⲡ · ⲉ ⲛ ⲉⲛⲧ ⲁ ϥ ⲕⲁⲁ ϥ ⲅⲁⲣ ϩⲓϫⲙ̄ ⲡ ⲕⲁϩ ⲉ ⲛⲉ ⲙⲛ̄ ⲗⲁⲁⲩ ⲛ̄ ⲥⲁⲣⲝ̄ ⲛⲁ ⲉϣ ϭⲙ̄ϭⲟⲙ ⲛ̄ ⲣ̄ ⲃⲟⲗ ⲉ ⲛⲉϥ ⲡⲁϣ · ⲁⲗⲗⲁ ϯ ⲙⲉⲉⲩⲉ ϫⲉ ϩⲙ̄ ⲡ ⲧⲣⲉϥ ϫⲟⲟ ⲥ ϫⲉ ⲁ ⲩ ⲛⲟϫ ϥ̄ ⲉ ⲡ ⲉⲥⲏⲧ ⲉ ⲧ ⲗⲩⲙⲛⲏ ⲛ̄ ⲥⲁⲧⲉ · ⲙⲛ̄ ⲡ ⲛⲟⲩⲛ · ⲙⲛ̄ ⲡ ⲕⲁⲕⲉ · ϫⲉⲕⲁⲥ ⲉⲕⲉ ⲉⲓⲙⲉ ⲉ ⲧ ⲙⲉ · ϥ ⲥⲏϩ ⲅⲁⲣ ϫⲉ ⲛ ⲉⲧ ϩⲛ̄ ⲛ̄ ⲙ̄ ⲡⲏⲩⲉ · [ⲙ]ⲛ̄ ⲕⲉⲧ ϩⲓϫⲙ̄ ⲡ ⲕⲁϩ · ⲙⲛ̄ ⲛ[ⲉⲧ] ⲉ ⲡ ⲉ ⲥⲏⲧ ⲙ̄ ⲡ ⲕⲁϩ · ⲁⲩⲱ ϯ ϫⲱ ⲙ̄ⲙⲟ ⲥ ⲛⲏ ⲧⲛ̄ ϫⲉ ϫⲓⲛ ⲡⲉ ⲟⲩⲟⲉⲓϣ ⲉⲧ ⲙ̄ⲙⲁⲩ ϣⲁ ϩⲟⲩⲛ ⲉ ⲧⲉⲛⲟⲩ · ⲥⲉ ⲕⲟⲗⲁⲍⲉ ⲙ̄ⲙⲟ ϥ · ϩⲛ̄ ⲧⲗⲩⲙⲛⲏ ⲛ̄ ⲥⲁⲧⲉ ⲉⲧ ⲙ̄ⲙⲁⲩ · ⲁⲗⲗⲁ ⲁ ⲕ ⲛⲁ ϫⲟⲟ ⲥ ⲛⲁⲓ ϩⲱⲱ ⲧ ⲱ̄ ⲡⲉ ϣⲃⲏⲣ · ϫⲉ ⲉϣϫⲉ ⲡ ⲇⲓⲁ ⲃⲟⲗⲟⲥ ⲥ ⲟⲛϩ̄ Ⲉⲧⲃⲉ ⲟⲩ ⲙ̄ ⲡ ⲛⲁⲩ ⲛ̄ⲧ ⲁ ⲛ̄ ⲁⲅⲅⲉⲗⲟⲥ ⲙ̄ ⲡ ⲛⲟⲩⲧⲉ · ϩⲙ̄ ⲡ ϫⲱⲱⲙⲉ ⲛ̄ ⲓⲱⲃ · ⲁϩⲉ ⲣⲁⲧ ⲟⲩ ⲁ ϥ ⲉⲓⲣⲉ ⲛ̄ ⲛⲉⲓ̈ ⲡ ⲉⲑ ⲟⲟⲩ ⲧⲏⲣ ⲟⲩ ⲛ̄ ⲓⲱⲃ ⲉ ϥ ⲥⲟⲛϩ̄ · Ⲥⲱⲧⲙ̄ ϩⲛ̄ ⲟⲩ ϯ ϩⲧⲏ ϥ · ⲁⲩⲱ ⲁⲛⲟⲕ ⲡ ⲉⲧ ⲛⲁ ⲧⲉⲧ ⲡⲉⲕ ϩⲏⲧ ϩⲙ̄ ⲡⲁ ϣⲁϫⲉ ⲙ̄ⲙⲁⲧⲉ ⲁⲛ · ⲁⲗⲗⲁ ⲕⲁⲧⲁ ⲡ ⲉⲛⲧ ⲁ ϥ ⲉⲓ ⲉⲧⲟⲟⲧ ϩⲛ̄ ⲕⲉ ⲙⲁ · ϣⲁ ϥ ϫⲟⲟ ⲥ ⲅⲁⲣ ϩⲱⲱ ϥ ⲡ ⲇⲓⲁⲃⲟⲩⲗⲟⲥ ϫⲉ ϣⲁ ϥ ϫⲓ̈ ϩⲏⲣ︤ⲃ︥ϩⲱϥ ϩⲱⲥ ⲁⲅⲅⲉⲗⲟⲥ · ⲛ̄ⲧⲉ ⲡ ⲟⲩⲟⲉⲓⲛ · ⲁⲗⲗⲁ ⲉⲛⲉ ⲟⲩⲁ ⲁⲛ ⲡⲉ · ϫⲉ ϣⲁⲣⲉ ⲡ ⲥⲁϩ ⲟⲛ · ⲡⲁⲩⲗⲟⲥ ϫⲟⲟ ⲥ ϫⲉ ⲡ ⲁⲅⲅⲉⲗⲟⲥ ⲙ̄ ⲡ ⲥⲁⲧⲁⲛⲁⲥ ϫⲉ ⲉϥⲉ ϯ ⲕⲗ︦ⲯ︦ ⲉϫⲱ ⲓ ϫⲉ ⲉ ⲛ ⲛⲁ ϫⲓⲥⲉ ⲙ̄ⲙⲟ ⲓ̈ · ϣⲁⲣⲉ ⲡⲉⲛ ⲥ︦ⲏ︦ⲣ︦ ϫⲟⲟ ⲥ ⲉⲣⲟ ϥ ⲉ ϥ ⲥⲧⲟ ⲙ̄ⲙⲟ ϥ ⲉⲃⲟⲗ · ϫⲉ ⲃ[ⲱ]ⲕ ϩⲓ ⲡⲁϩⲟⲩ ⲙ̄ⲙⲟ ⲓ ⲡ ⲥⲁⲧⲁⲛⲁⲥ · ϣⲁ ϥ ϫⲟⲟ ⲥ ⲟⲛ ϫⲉ ⲡ ⲇⲓⲁⲃⲟⲗⲟⲥ ⲡⲓ̈ⲣⲁⲍⲉ ⲙ̄ ⲙⲟ ϥ · Ⲇⲁ̄ⲇ ⲟⲛ ϫⲱ ⲙ̄ⲙⲟ ⲥ ϫⲉ ⲙⲁⲣⲉ ⲡ ⲇⲓⲁⲃⲟⲗⲟⲥ ⲁϩⲉ ⲣⲁⲧ ϥ̄ ⲛ̄ⲥⲁ ⲟⲩⲛⲁⲙ ⲙ̄ⲙⲟ ϥ ⁖ ⲉⲣⲉ ⲡ ⲁⲡⲟⲥⲧⲟⲗⲟⲥ ⲟⲛ ϫⲱ ⲙ̄ⲙⲟ ⲥ · ϩⲛ̄ ⲛ̄ ⲕⲁⲑⲟⲗⲓⲕⲟⲛ ϫⲉ ϫⲓⲛ ⲧⲉ ϩⲟⲩⲉⲓⲧⲉ ⲡ ⲇⲓⲁⲃⲟⲗⲟⲥ ϫⲓ ϣⲓⲡⲉ ⲁⲩⲱ ϥ ⲣ̄ ⲛⲟⲃⲉ ⁘ ⲗⲟⲓⲡⲟⲛ ϫⲉ ⲛ̄ⲛⲉ ⲓ ⲱⲥⲕ̄ ϩⲙ̄ ⲡ ϣⲁϫⲉ ⲉⲧⲃⲉ ⲡ ⲉⲧ ⲙⲟⲥⲧⲉ ⲙ̄ ⲡⲉⲛ ⲅⲉⲛⲟⲥ · ⲁⲗⲗⲁ ⲥⲱⲧⲙ̄ ⲛ̄ⲧⲁ ⲧⲁⲙⲟ ⲕ · ⲣ̄ϣⲁⲛ ⲟⲩ ⲣ̄ⲣⲟ ⲏ̄ ⲟⲩ ⲁⲣⲭⲱⲛ · ⲛ̄ ⲕⲉ ⲟⲩⲁ ϩⲱⲗⲟⲥ ⲉ ϥ ϩⲁⲉⲝⲟⲩⲥⲓⲁ · ⲧⲛ̄ⲛⲟⲟⲩ ⲛ̄ ⲟⲩ ⲡⲟⲩⲣ ⲅⲟⲥ ⲉⲡⲟⲩ ϥ ⲡⲉ · ⲉ ⲩ ⲁⲡⲟⲕⲣⲓⲥⲓⲥ · ϣⲁⲣⲉ ⲛⲉⲧⲛ ⲁⲃⲱⲕ ϣⲁⲣⲟ ⲟⲩ ⲥⲡⲟⲩⲇⲁⲍⲉ ⲉϫⲱ ⲕ ⲉⲃⲟⲗ · ⲙ̄ ⲡ ⲟⲩⲉϩ ⲥⲁϩⲛⲉ ϫⲉ ⲟⲩ ϩⲱⲃ ⲛ̄ⲧⲉ ⲡ ⲣ̄ⲣⲟ ⲡⲉ · ⲛ̄ⲧ ⲁ ϥ ⲃⲱⲕ ⲉⲧⲃⲏⲏⲧ ϥ̄ · ⲁⲩⲱ ϣⲁ ⲩ ϫⲟⲟ ⲥ ϫⲉ ⲙⲁⲣ ⲛ̄ ⲣ̄ ⲧ ⲁⲡⲟⲕⲣⲓⲥⲓⲥ ⲙ̄ ⲡ ⲇⲉⲥⲡⲟⲧⲏⲥ · ϫⲉ ⲛ̄ⲛⲉ ϥ ⲁⲡⲩⲗⲏ ⲉⲣⲟ ⲛ · ⲧⲉⲓ ϩⲉ ⲟⲛ ⲛ̄ ⲟⲩⲱⲧ ⲧⲉ ⲧ ϣⲟⲟⲡ ⲛ̄ ⲛ ⲉⲑ ⲟⲟⲩ ⲙⲛ̄ ⲛ ⲉⲧ ⲛⲁⲛ̄ⲱⲟⲩ · Ⲉⲡⲉⲓⲇⲏ ⲙ̄ ⲡ ⲛⲁⲩ ⲛ̄ⲧ ⲁ ⲩ ⲛⲉϫ ⲡ ⲇⲓⲁⲃⲟⲗⲟⲥ ⲉⲃⲟⲗ ϩⲛ̄ ⲧ ⲡⲉ · ⲁ ⲩ ⲙⲏⲏϣⲉ ⲛ̄ ⲁⲅⲅⲉⲗⲟⲥ ⲟⲩⲁϩ ⲟⲩ ⲛ̄ⲥⲱ ϥ · ⲛⲁⲓ ⲛ̄ⲧ ⲁ ⲩ ⲙⲉⲣⲉ ⲡ ⲥⲁϩⲟⲩ · ⲁ .. ⲛⲁ ⲩ ⲁ ⲩ ⲣ̄ϩⲁⲏ ⲉ ⲡ ⲉⲟⲟⲩ · ⲁⲩⲱ ⲁ ⲩ ϣⲟⲟⲡ ⲉ ... ⲁⲁ ϥ ϩⲛ̄ ⲧⲉⲓ ⲙⲛ︤ⲧ ... ⲧ ... ⲧ · ⁖ⲻ ⲗⲟⲓⲡⲟⲛ ⲁ ϥ [ⲙⲉ]ⲉⲩⲉ ..... ⲟϭ ... ϣⲁ ϩⲙ̄ ⲡⲉϥ ϩⲏⲧ ϩⲱⲥⲧⲉ ⲛ ϥ̄ ⲧⲟⲗⲙⲁ ⲛ ϥ̄ ϫⲟⲟ ⲥ ⲉ ⲡ ⲉⲛ̄ⲧ ⲁ ϥ ⲧⲁⲙⲓⲟ ϥ ϫⲉ ϯ ⲛⲁ ϣⲱⲡⲉ ⲛ̄ ⲧⲉϥ ϩⲉ · ⲁ ϥ ϩⲓ ⲧⲟⲟⲧ ϥ̄ ⲉⲧ ⲱϣ ⲛⲁ ϥ ⲛ̄ ϩⲉⲛ ⲧⲁⲝⲓⲥ ϩⲁ ⲧⲉϥ ϩⲓ ϩⲛ̄ ⲟⲩ ⲙⲛ︦ⲧ︦ ϫⲁⲥⲓ ϩⲏⲧ ⲉ ϥ ⲧⲟⲛⲧⲛ̄ ⲙ̄ⲙⲟ ϥ ⲉ ⲡⲉϥ ϫⲥ̄ · Ⲛ̄ ⲧⲉ ⲩⲛⲟⲩ ⲇⲉ ⲁ ⲡ ⲛⲟⲩⲧⲉ ⲧⲛ̄ ⲛⲟⲩ ⲙ̄ ⲡⲉϥ ⲛⲟϭ ⲛ̄ ⲁⲣⲭⲁⲅⲅⲉⲗⲟⲥ · ⲙⲓⲭⲁⲏⲗ · ⲁ ϥ ⲙⲟⲣ ϥ̄ ⲁ ϥ ⲕⲁⲁ ϥ ϩⲛ̄ ⲟⲩ ⲧⲟⲡⲟⲥ ⲛ̄ ⲕⲁⲕⲉ ⲉ ϥ ⲥⲁ ⲡ ⲉⲥⲏⲧ ⲙ̄ ⲡ ⲕⲁϩ · ⲁⲩⲱ ⲛ ⲉⲛⲧ ⲁ ⲩ ⲟⲩⲁϩ ⲟⲩ ⲛ̄ⲥⲱ ϥ · ⲁ ⲩ ϣⲱⲡⲉ ⲛ̄ ⲇⲓⲁⲃⲟⲩⲗⲟⲥ ⲛⲙ̄ⲙⲁ ϥ · ⲉⲧⲃⲉ ⲡⲁⲓ ⲣⲱ ⲛⲧ ⲁ ⲩ ⲙⲟⲩⲧⲉ ⲉⲣⲟ ⲟⲩ ⲛ̄ ⲧ ⲡⲁϣⲉ ⲙ̄ ⲡⲉϥ ⲣⲁⲛ · ϫⲉ ⲇⲁⲓⲙⲱⲛ ⲉⲧⲉ ⲡ ⲇⲓⲁⲃⲟⲩⲗⲟⲥ ⲡⲉ · ⲁⲩⲱ ϣⲁ ⲧⲉⲛⲟⲩ ⲥⲉ ϩⲩ ⲡⲟⲩⲣⲅⲉⲓ ⲙ̄ⲙⲟ ϥ · ϩⲛ̄ ⲛⲉϥ ⲡ ⲉⲑ ⲟⲟⲩ ⲧⲏⲣ ⲟⲩ · ⲉⲃⲟⲗ ϫⲉ ⲁ ⲩ ϣⲱⲡⲉ ⲛⲁ ϥ ϩⲱⲱ ϥ · ⲛ̄ ⲧⲁⲝⲓⲥ ϩⲁⲣⲁⲧ ϥ̄ ϩⲛ̄ ⲧϥ̄ ⲙⲛ︦ⲧ︦ ϫⲁⲥⲓ ϩⲏⲧ ⲉ ϥ ⲧⲟⲛⲧⲛ̄ ⲙ̄ⲙⲟ ϥ ⲉ ⲡⲉϥ ϫⲥ̄ · ⲛ̄ ⲧⲉ ⲩⲛⲟⲩ ⲁ ⲡ ⲛⲟⲩⲧⲉ ⲧⲛ̄ⲛⲟⲟⲩ ⲙ̄ ⲡⲉϥ ⲛⲟϭ ⲛ̄ ⲁⲣⲭⲱⲛ ⲡⲉϥ ⲛⲟϭ ⲛ̄ ⲁⲣⲭⲁⲅⲅⲉⲗⲟⲥ ⲙⲓⲭⲁⲏⲗ · ⲁ ϥ ⲟⲩⲱϣϥ̄ ⲛ̄ ⲧϥ̄ ϭⲟⲙ ⲁ ϥ ⲕⲁⲁ ϥ · ϩⲛ̄ ⲟⲩ ⲧⲟⲡⲟⲥ ⲛ̄ ⲕⲁⲕⲉ · ⲉ ⲧⲥⲁ ⲡ ⲉⲥⲏⲧ ⲙ̄ ⲡ ⲕⲁϩ ⲙⲛ̄ ⲛ ⲉⲛⲧ ⲁ ⲩ ⲟⲩⲁϩ ⲟⲩ ⲛ̄ⲥⲱ ϥ · ⲕⲁⲧⲁ ⲡ ⲉⲧ ⲥⲏϩ · ϫⲉ ⲕ ... ⲱⲧ ... ⲙⲛ̄ ⲟⲩ ⲥⲱⲧ .. ⲁⲩ[ⲱ ... ϭⲱ[ⲱⲙⲉ]
5	0	sText1	ⲙⲛ̄ ⲡ ⲉⲧ ϭⲟⲟⲙⲉ · ⲉⲓⲥ ϩⲏⲏⲧⲉ ⲁ ⲓ ⲧⲁⲙⲟ ⲕ ⲱ̄ ⲡⲉ ϣⲃⲏⲣ · ϫⲉ ⲡ ⲇⲓⲁⲃⲟⲩⲗⲟⲥ ⲥ ⲟⲛϩ̄ · ⲁⲗⲗⲁ ⲛ̄ ⲇⲁⲓⲙⲱⲛ ϫⲱⲕ ⲉⲃⲟⲗ ⲛ̄ ⲛ ϥ̄ ⲟⲩⲱϣ · ⲕⲁⲧⲁ ⲡⲉϥ ⲕⲱϩ ⲙⲛ̄ ⲡⲉϥ ⲙⲟⲥⲧⲉ ⲉϩⲟⲩⲛ ⲉ ⲣⲟ ⲛ ⁖ Ⲁⲗⲗⲁ ⲙⲁⲣ︦ ⲛ︦ ϩⲱ ⲉⲣⲟ ⲛ ⲛ̄ ϣⲁϫⲉ ⲉ ⲛ ⲙⲛ︦ⲧ︦ ⲥⲁ ⲛ ⲕⲟⲧ︦ⲥ︦ ⲙ̄ ⲡ ⲉⲧ ⲙ̄ⲙⲁⲩ ⲛ̄ ⲧⲛ̄ ⲕⲧⲟ ⲛ ⲉϩⲣⲁⲓ ⲉϫⲙ̄ ⲡ ⲛⲓⲕⲏ ⲧⲏⲥ · ⲁⲩⲱ ⲡⲉ ⲥⲧⲉⲫⲁⲛⲓⲧⲏⲥ · ⲡ ⲛⲟϭ ⲁⲩⲱ ⲡⲁⲣⲭⲏⲡⲟⲗⲩ ⲙⲁⲣⲭⲏⲥ [ⲥ]ⲧⲣⲁⲧⲏⲅⲟⲥ ⲛ̄ ⲧ ϭⲟⲙ ⲛ̄ ⲙ̄ ⲡⲏⲩⲉ · ⲡⲁⲓ ⲛ̄ⲧ ⲁ ϥ ⲕⲱ ϩⲁⲣⲱ ⲛ ⲙ̄ ⲡⲏⲩⲉ ⲛ̄ ⲧⲉ ⲧⲣⲁⲡⲉⲍⲁ ⲙ̄ ⲡⲉϥ ⲛⲟϭ ⲛ̄ ϣⲁ · ⲡⲁⲓ ⲉⲧ ⲡⲟⲣϣ̄ ⲛⲁ ⲛ ⲉⲃⲟⲗ ⲙ̄ ⲡ ⲟⲟⲩ ϩⲛ̄ ⲙ̄ ⲡⲏⲩⲉ · ⲙⲛ̄ ⲡ · ⲕⲁⲧⲁ ⲡ ⲟⲩ ϩⲉⲥⲁϩⲛⲉ ⲙ̄ ⲡⲛ̄ ϫⲥ̄ ⲓ︦ⲥ︦ ⲡⲉ ⲭ︦ⲥ︦ · ⲟⲩ ⲛⲟⲩⲧⲉ ⲅⲁⲣ ⲛ̄ ⲟⲩⲱⲧ ⲡⲉ · ⲟⲩ ϫⲥ̄ ⲛ̄ ⲟⲩⲱⲧ ⲡⲉ · ⲟⲩ ⲙⲛ̄ⲧ ⲉⲣⲟ ⲛ̄ ⲟⲩⲱⲧ ⲧⲉ ⲉ ⲥ ⲙⲏⲛ ⲉⲃⲟⲗ · ⲉ ⲥ ϣⲟⲟⲡ ⲛ̄ ⲧⲩⲡⲟⲥ ⲛ̄ ⲧⲉ ⲧⲣⲓⲁⲥ ⲉⲧ ⲟⲩⲁⲁⲃ · ⲟⲩ ⲟⲩⲥⲓⲁ ⲛ̄ ⲟⲩⲱⲧ ⲧⲉ · ⲙⲛ̄ ⲡ ⲉⲓⲱⲧ · ⲙⲛ̄ ⲡ ϣⲏⲣⲉ · ⲙⲛ̄ ⲡⲉ ⲡⲛ︦ⲁ︦ ⲉⲧ ⲟⲩⲁⲁⲃ · ⲛ̄ⲁ ⲧ ⲡⲱⲣϫ̄ · ⲛ̄ ⲁⲧ ϣⲓⲃⲉ · ⲛ̄ ⲁⲧⲡⲱϣ · ⲛ̄ⲁⲧϭⲛ̄ ⲣⲁⲧ ⲥ̄ · ⲛ̄ ⲁⲧϩⲉϩϩⲱⲧⲥ̄ · ⲛ̄ⲁⲧⲟⲣⲃ︤ ⲥ︥ ⲉϩⲟⲩⲛ · ⲁⲗⲗⲁ ⲛ̄ .... ⲉ ϩⲟⲩⲛ ϩⲁ ⲧⲉϥ ⲉⲝⲟⲩⲥⲓⲁ .... ⲛ̄ ⲛ [ⲉⲧ]ⲛ ⲙ̄ ⲡⲏⲩⲉ ⲙⲛ̄ ⲛ ⲉⲧ ϩⲓϫⲙ̄ⲡ ⁖ Ⲁⲛⲟⲛ ⲇⲉ ⲱ̄ ⲛⲁ ⲙⲉⲣⲁⲁⲧⲉ · ⲛ̄ ϩⲟⲥⲟⲛ ⲱ̄ ⲛⲁ ⲙⲉⲣⲁⲧⲉ ⲁ ⲛ ⲉⲓⲙⲉ ϫⲉ ⲟⲩ ⲛⲟϭ ⲡⲉ ⲡ ⲣⲁϣⲉ · ⲙ̄ ⲡⲉⲓ ⲛⲟϭ ⲛ̄ ϣⲁ · ⲉⲧ ⲡⲱⲣϣ̄ ⲛⲁ ⲛ ⲉⲃⲟⲗ ⲙ̄ ⲡ ⲟⲟⲩ · ⲙⲁⲣ ⲛ̄ ⲣ̄ ϣⲁ ϩⲱⲱ ⲛ ⲙ̄ ⲡ ⲉⲧⲉⲣⲉ ⲡ ⲛⲟⲩⲧⲉ ⲙⲛ̄ ⲛϥ̄ ⲁⲅⲅⲉⲗⲟⲥ · ⲣ̄ ϣⲁ ⲛⲁ ϥ · ⲙⲁⲣ ⲛ̄ ⲥⲧⲟⲗⲓⲍⲉ ⲙ̄ⲙⲟ ⲓ̈ ϩⲓϩⲟⲩⲛ · ⲁⲩⲱ ϩⲓ̈ⲃⲟⲗ · ⲉ ⲛ ⲛⲁ ⲃⲱⲕ ⲉ ⲡⲉⲓ ⲛⲟϭ ⲛ̄ ⲁⲣⲓⲥⲧⲟⲛ ⲙ̄ ⲡ ⲟⲟⲩ · ⲛ̄ϭⲓ ⲡ ⲛⲟϭ ⲙ̄ ⲡⲟⲗⲩⲙⲓⲥⲧⲏⲥ · ⲙ̄ ⲡ ⲣ̄ⲣⲟ ⲛ̄ ⲣ̄ⲣⲱⲟⲩ ⲙⲓ̈ⲭⲁⲏⲗ · ⲡ ⲁⲣⲭ ⲁⲅⲅⲉⲗⲟⲥ ⲉⲧ ⲟⲩⲁⲁⲃ · Ⲁⲗⲗⲁ ⲡⲉϫⲉ ⲧⲛ̄ · ϫⲉ ⲉϣϫⲉ ⲟⲩ ⲁⲣⲓⲥⲧⲟⲛ ⲡⲉ ⲛ̄ ⲃⲁⲥⲓⲗⲉⲓⲕⲟⲛ · ⲡ ⲉⲧ ⲉϣϣⲉ ⲡⲉ ⲉⲣⲟ ⲛ ⲉ ⲕⲁⲧⲉⲭⲉ ⲓ ϣⲁⲛⲧ ⲟⲩ ⲧⲱϩⲙ̄ ⲛ̄ ϣⲟⲣⲡ̄ ⲛ̄ ⲛ ⲉⲧ ⲟ ⲛ̄ ⲛⲟϭ ϩⲛ̄ ⲧ ⲁⲩⲗⲏ · ⲙ̄ ⲡ ⲣ̄ⲣⲟ ⲙⲛ̄ ⲡⲉϥ ⲁⲣⲭⲏⲥⲧⲣⲁⲧⲏⲅⲟⲥ ⲙⲓⲭⲁⲏⲗ · ⲙⲛ︦ⲛ︦ⲥⲱ ⲥ ϩⲱⲱ ⲛ ⲛ̄ ⲧⲛ̄ ⲟⲩⲁϩ ⲛ̄ ⲛ̄ⲥⲱ ⲟⲩ · Ⲕⲁ ⲗⲱⲥ ⲁ ⲧⲉⲧⲛ̄ ϣⲓⲛⲉ ⲱ̄ ⲛⲁ ⲙⲉⲣⲁⲧⲉ · ϣⲁⲣⲉ ⲡⲉ ⲑⲃ̄ⲃⲓ̈ⲟ ⲅⲁⲣ ϫⲓⲥⲉ · ⲁⲩⲱ ϣⲁ ϥ ⲥⲟⲟⲩⲧⲛ̄ ⁖ ⲁⲗⲗⲁ ⲁⲙⲏⲓⲧⲛ̄ ⲟⲩⲉϩ ⲧⲏⲩⲧⲛ̄ ⲛ̄ⲥⲱ ⲓ ϫⲉ ⲉⲓⲥ ⲛ̄ ⲛⲟϭ ⲁ ⲩ ⲟⲩⲱ ⲉ ⲩ ⲃⲏⲕ ⲉ ⲡ ⲁⲣⲓⲥⲧⲟⲛ ⲙⲛ̄ ⲙⲓⲭⲁⲏⲗ · ⲁⲩⲱ ⲛⲁⲓ ⲁ ⲩ ⲛⲟϫ ⲟⲩ · ⲛⲁⲓ ⲛⲉ ⲛ̄ ⲛⲟϭ ⲛ̄ⲧ ⲁ ⲩ ⲣ̄ ϣⲟⲣⲡ̄ · ⲥⲱⲧⲙ̄ ϩⲛ̄ ⲟⲩ ϯ ϩⲧⲏ ϥ · ⲁⲇⲁⲙ ⲡⲉ ⲙⲛ̄ ⲁⲃⲉⲗ ⲙⲛ̄ ⲥⲏⲑ ⲛϥ̄ ϣⲏⲣⲉ · ⲉⲛⲱⲭ ⲙⲛ̄ ⲙⲁⲑⲟⲩⲥⲁⲗⲁ · ⲙⲛ̄ ⲛⲱϩⲉ · ⲁⲃⲣⲁϩⲁⲙ · ⲙⲛ̄ ⲓⲥⲁⲕ · ⲙⲛ̄ ⲓⲁⲕⲱⲃ · ⲙⲛ̄ ⲓⲱⲥⲏⲫ ⲡⲉϥ ϣⲏⲣⲉ ⁘ ⲙⲱⲩⲥⲏⲥ ⲡⲉ ⲙⲛ̄ ⲁⲁⲣⲱⲛ ⲙⲛ̄ ⲓ ⲥⲟⲩ ⲛ̄ ⲛⲁⲩⲏ ⁖ Ⲅⲉⲇⲉⲱⲛ ⲡⲉ ⲙⲛ̄ⲃⲁⲣⲁⲕ · ⲙⲛ̄ ⲥⲁⲙⲯⲱⲛ · ⲙⲛ̄ⲓⲉⲫⲑⲁⲉ ⁖ ⲇⲁ̄ⲇ ⲡⲉ ⲙⲛ̄ ⲥⲟⲗⲟ ⲙⲱⲛ · ⲙⲛ̄ ⲓ ⲉⲍⲉⲕⲓⲁⲥ ⲡ ⲣ︤ⲣⲟ ⲛ̄ ⲇⲓ̈ⲕⲁⲓⲟⲥ · ⲏ̄ⲥⲁⲓⲁⲥ ⲡⲉ ⲙⲛ̄ ⲓⲉⲣⲉⲙⲓⲁⲥ ⲙⲛ̄ ⲓⲉⲍⲉⲕⲓⲏⲗ · ⲙⲛ̄ ⲡ ϣⲟⲙⲛ︦ⲧ︦ ⲛ̄ ϩⲁⲅⲓⲟⲥ ⲙⲛ̄ ϩⲏⲗⲓ̈ⲁⲥ · ⲙⲛ̄ ⲇⲁⲛⲓⲏⲗ · ⲛⲉⲓ ⲛⲟϭ ⲙ̄ ⲡⲣⲟⲫⲏ ⲧⲏⲥ ⁖ ⲍⲁⲭⲁⲣⲓⲁⲥ ⲡ ⲟⲩⲏⲏⲃ ⲡⲉ ⲙⲛ̄ ⲓ︦ⲱ︦ⲥ︦ ⲡⲉϥ ϣⲏⲣⲉ ⲙⲛ̄ ⲡ ⲙⲛ︦ⲧ︦ ⲥⲛⲟⲟⲩⲥ ⲛ̄ ⲁⲡⲟⲥⲧⲟⲗⲟⲥ · ⲙⲛ̄ ⲥⲧⲉⲫⲁⲛⲟⲥ ⲡ ⲁⲣⲭⲏ ⲇⲓⲁⲕⲱⲛⲟⲥ · ⲙⲛ̄ ⲡ ϩⲗ̄ⲗⲟ ⲛ̄ ϩⲁⲅⲓⲟⲥ ⲁⲩⲱ ⲛ̄ ⲟⲩⲏⲏⲃ ⲥⲩⲙⲉⲱⲛ · ⲙⲛ̄ ⲙ̄ ⲙⲁⲣⲧⲩⲣⲟⲥ ⲁⲩⲱ ⲛ̄ ⲇⲓⲕⲁⲓⲟⲥ ⲧⲏⲣ ⲟⲩ ⁖ ⲁϩⲣⲟ ⲓ̈ ⲉ ⲓ ϣⲁϫⲉ ⲉ ⲛⲁⲡ ⲁⲗⲗⲁ · ϥ ⲙ̄ⲙⲁⲩ ⲛ̄ϭⲓ ⲡ ϫⲥ̄ ⲙ̄ ⲡ ⲉⲟⲟⲩ ⲙⲛ̄ ⲛ̄ ⲧⲁⲅⲙⲁ ⲧⲏⲣ ⲟⲩ ⲛ︦ ⲙ︦ ⲡⲏⲩⲉ ⲛ̄ ⲁⲅⲅⲉⲗⲟⲥ ⲙⲛ̄ ⲛ̄ ⲁⲣⲭⲁⲅⲅⲉⲗⲟⲥ ⲛⲉ ⲭⲉⲓⲣⲟⲩⲃⲉⲓⲛ ⲙⲛ̄ ⲛ̄ ⲥⲉⲣⲁⲫⲉⲓⲛ · ⲛ̄ ⲁⲣⲭⲏ ⲙⲛ̄ ⲛ̄ ⲉⲝⲟⲩⲥⲓⲁ · ⲛⲉ ⲑⲣⲟⲛⲟⲥ ⲙⲛ̄ ⲙ̄ ⲙⲛ︦ⲧ︦ ϫⲥ̄ · ⲙⲛ̄ ⲛ̄ ϭⲟⲙ ⲥⲉ ⲙ̄ⲙⲁⲩ ⲛ̄ϭⲓ ⲛⲁⲓ ⲧⲏⲣ ⲟⲩ ⲉ ⲩ ϯ ⲉⲟⲟⲩ ⲙ̄ ⲡ ⲛⲟⲩⲧⲉ ⲙⲛ̄ ⲡⲉϥ ⲛⲟϭ ⲛ̄ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ · ϣⲁ ⲛ̄ ⲛⲟϭ ⲛ̄ ⲣⲱⲙⲉ ⲉⲧ ⲟⲩⲁⲁⲃ ⲛ̄ ⲣⲙ̄ⲛ̄ ⲛⲙ̄ⲙⲁ ⲛ ⲛ̄ ⲧⲁ ϫⲛⲟⲟⲩ ⲉⲧⲃⲉ ⲡⲉⲓ ⲛⲟϭ ⲛ̄ ϣⲁ ⲉⲧ ⲡⲟⲣϣ̄ ⲛⲁ ⲛ ⲉⲃⲟⲗ ⲙ̄ ⲡ ⲟⲟⲩ ⲉϫⲛ̄ ⲧ ⲟⲓⲕⲟⲩⲙⲉⲛⲏ ⲧⲏⲣ︦ ⲥ︦ · ⲧⲁⲉⲓⲙⲉ ϫⲉⲕⲁⲥ ⲉ ⲓ ⲛⲁ ⲣⲁϣⲉ ϩⲱ ⲙⲛ̄ ⲛ ⲉⲧ ⲣⲁϣⲉ ⲕⲁⲧⲁ ⲡ ϣⲁϫⲉ ⲙ̄ ⲡⲁⲩⲗⲟⲥ ⲡ ⲁⲡⲟⲥⲧⲟⲗⲟⲥ ⁖ ⲡⲗⲏⲛ ϯ ⲛⲁ ⲁⲣ ⲭⲉⲥⲑⲁⲓ ⲛ̄ ϣⲟⲣⲡ̄ ⲉϫⲙ̄ ⲡ ⲉⲓⲱⲧ ⲛ̄ ⲧ ⲙⲛ︦ⲧ︦ ⲣⲱⲙⲉ ⲧⲏⲣ ⲥ̄ · ⲡ ⲉⲛⲧ ⲁ ⲡ ⲛⲟⲩⲧⲉ ⲧⲁⲙⲓ̈ⲟ ϥ ⲕⲁⲧⲁ ⲡⲉϥ ⲉⲓⲛⲉ ⲙⲛ̄ ⲧⲉϥ ϩⲓ ⲕⲱⲛ · ⲡⲉⲛ ⲉⲓⲱⲧ ⲁⲇⲁⲙ · ⲛ̄ⲧⲟϥ ⲅⲁⲣ ⲡⲉ ϯ ⲛⲁⲩ ⲉⲣⲟ ϥ · ⲉ ϥ ⲟ ⲙ̄ ⲡⲣⲟⲧⲟⲥ ϩⲙ̄ ⲡⲉⲓ̈ ϣⲁ ⲙ̄ ⲡ ⲟⲟⲩ ϩⲙ̄ ⲡ ⲙⲁ ⲛ̄ ⲛⲟϫ ϥ̄ ϩⲛ̄ ⲛ̄ ⲣⲙ̄ⲛ̄ · ⲁⲣⲁ ⲉ ⲓ ⲛⲁ ⲧⲟⲗⲙⲁ ⲛ̄ ⲧⲁ ϫⲟⲟ ⲥ ⲟⲩ ⲛⲁ ϥ · ϯ ⲣ̄ ϩⲟⲧⲉ ⲁⲩⲱ ϯ ⲥⲧⲱⲧ · ⲉⲓⲥ ϩⲏⲏⲧⲉ ⲟⲛ ⲧⲉⲛⲟⲩ ϯ ⲛⲁⲩ ⲉ ⲛ ⲉⲧ ϩⲙ̄ ⲡⲉⲓ ⲁⲣⲓⲥⲧⲟⲛ ⲙ̄ ⲡ ⲟⲟⲩ ⲛⲙ̄ⲙⲁ ϥ ⲧⲏⲣ ⲟⲩ ⲉ ⲩ ϯ ⲙⲁ ⲙ̄ⲙⲟ ϥ · ⲁⲛⲟⲕ ϯ ⲛⲁ ⲟⲡⲧ̄ ⲛⲙ̄ⲙⲁ ⲩ ϩⲱ · ⲕⲁⲛ ⲉϣϫⲉ ⲁⲛⲅ̄ ⲟⲩ ⲣϥ︦ⲣ︦ⲛⲟⲃⲉ ⲟⲛ ϯ ⲛⲁ ϯ ⲛⲁ ϥ ⲙ̄ ⲡ ⲣⲁϣⲉ ⲙ̄ ⲡⲁ ⲗⲁⲥ ⲛ̄ [ⲧⲉⲓ ϩⲉ] ϫⲉ ⲭⲁⲓⲣⲉ ⲡⲁ ⲉⲓⲱⲧ ⲉⲧ ⲟⲩⲁⲁⲃ ⲕⲩⲣⲓ ⁖ ⲭⲁⲓⲣⲉ ⲡ ⲉⲓⲱⲧ ⲛ̄ ⲛⲁ ⲉⲓⲟⲟⲧⲉ ⲙⲛ̄ ⲧ ⲙⲛ︦ⲧ︦ ⲣⲱⲙⲉ ⲧⲏⲣ ⲥ̄ ⲛ ⲉⲛⲧ ⲁ ⲩ ϣⲱⲡⲉ ⲙⲛ̄ ⲛ ⲉⲧ ⲛⲁ ϣⲱⲡⲉ ⲟⲛ · Ⲉⲓϣⲁⲛ ϯ ⲛⲁ ϥ ⲙ̄ ⲡⲉⲓ ϣⲟⲙⲛ︦ⲧ︦ ⲛ̄ ⲣⲁϣⲉ ⲉ ⲧ ⲧⲟⲟⲙⲉ ⲉ ⲡⲉϥ ⲉⲟⲟⲩ · ⲡⲁⲛⲧⲱⲥ ϥ ⲛⲁ ⲱϣ ⲉⲃⲟⲗ ϩⲱⲱ ϥ ⲛ̄ ⲑ ⲉ ⲛ̄ ⲟⲩ ⲉⲓⲱⲧ ⲙ̄ ⲡⲉϥ ϣⲏⲣⲉ · ⲛ ϥ̄ ϫⲟⲟ ⲥ ϫⲉ ⲡⲁ ϣⲏⲣⲉ ⲁⲙⲟⲩ ϩⲱⲱ ⲕ ⲟⲛ ⲛ ⲅ̄ ⲣⲁϣⲉ ⲛⲙ̄ⲙⲁ ⲓ ϩⲙ̄ ⲡⲉⲓ ⲛⲟϭ ⲛ̄ ϣⲁ ⲙ̄ ⲡ ⲟⲟⲩ · ϩⲙ̄ ⲡ ⲧⲣⲁϭⲛ̄ ⲡⲁⲣϩⲏⲥⲓⲁ · ⲛ̄ⲛⲁϩⲣⲁ ϥ · ϯ ⲛⲁ ϫⲛⲟⲩ ϥ · ϫⲉ ⲡⲁ ϫⲥ̄ ⲛ̄ ⲉⲓⲱⲧ ⲛ̄ⲧⲟⲕ ⲁⲛ ⲡ ⲉⲛⲧ ⲁ ⲡ ⲛⲟⲩⲧⲉ ⲡⲗⲁⲥⲥⲉ ⲙ̄ⲙⲟ ⲕ ϩⲛ̄ ⲛⲉϥ ϭⲓϫ ⲙ̄ⲙⲓ̈ⲛ ⲙ̄ⲙⲟ ϥ ⲁ ϥ ⲙⲁϩ ⲕ̄ ⲙ̄ ⲡ ⲉⲟⲟⲩ ⲙ̄ ⲡⲉϥ ⲉⲓⲛⲉ ⲙⲛ̄ ⲧⲉϥ ϩⲓ̈ⲕⲱⲛ · ⲙⲏ ⲛ̄ⲧⲟⲕ ⲁⲛ ⲡ ⲉⲛⲧ ⲁ ⲡ ⲛⲟⲩⲧⲉ ⲛ̄ ⲛϥ̄ ⲧⲁⲅⲙⲁ ⲧⲏⲣ ⲟⲩ ⲉⲧ ϩⲛ̄ ⲙ̄ ⲡⲏⲩⲉ · ϫⲉ ⲁⲙⲏⲓⲧⲛ̄ ⲛ̄ ⲧⲉⲧⲛ̄ ⲟⲩⲱϣⲧ̄ ⲙ̄ ⲡ ϩⲱⲃ ⲛ̄ ⲛⲁ ϭⲓϫ ⲡⲁ ⲉⲓⲛⲉ ⲙⲛ̄ ⲧⲁ ϩⲓⲕⲱⲛ ⁖ Ⲁ ϥ ⲟⲩⲱϣⲃ̄ ⲛ̄ϭⲓ ⲁⲇⲁⲙ · ϫⲉ ⲁϩⲉ · ⲁⲛⲟⲕ ⲡⲁ ϣⲏⲣⲉ · ⲡ ⲉⲛⲧ ⲁ ⲛⲁⲓ̈ ⲧⲏⲣ ⲟⲩ ϣⲱⲡⲉ ⲙ̄ⲙⲟ ϥ ϯ ⲛⲁ ⲟⲩⲱ̄ϣⲃ̄ ⲛⲁ ϥ ⲟⲛ · Ⲧⲁ ϫⲟⲟ ⲥ ⲛⲁ ϥ ϫⲉ ⲡⲁ ϫⲥ̄ ⲛ̄ ⲉⲓⲱⲧ ⲙⲏ ⲙ̄ⲡⲉ ⲛⲁⲓ [ⲧⲏⲣ ⲟⲩ ϣⲱ]ⲡⲉ · ⲛ ⲧ[ⲉ]ⲛ̄ ⲁⲅⲅⲉⲗⲟⲥ ⲧ[ⲏⲣ ⲟⲩ ⲡⲣⲟⲥ]ⲕⲩⲛⲏ ⲛⲁ ⲕ · [ϣⲁ ⲧⲙ̄ⲡⲉ ⲟⲩⲁ ⲛ̄] ⲟⲩⲱⲧ · ⲙⲛ̄ⲧ ϥ̄ ⲧⲁⲝⲓⲥ · ⲁ ϥ [ⲟⲩ]ⲱϣⲃ̄ ϫⲉ ⲁϩⲉ ⲁ ⲡⲁ ϫⲥ̄ ⲧⲣⲉ ⲛ̄ ⲕⲁ ⲛⲓⲙ ϩⲩⲡⲟⲧ[ⲁⲥ]ⲥⲉ ⲛⲁ ⲓ ϩⲁ ⲑ ⲏ ⲣⲱ ⲉ ⲧⲣⲉ ϥ ⲕⲁⲁ ⲧ ϩⲙ̄ ⲡ ⲧⲣⲉ ϥ ⲕⲁⲁⲧ ϩⲙ̄ ⲡ ⲡⲁⲣⲁⲇⲓⲥⲟⲥ ⁖ ϯ ⲛⲁ ⲧⲟⲗⲙⲁ ⲛ̄ ⲧⲁ ϫⲟⲟ ⲥ ⲛⲁ ϥ ϫⲉ ⲁⲩⲱ ⲁϩⲣⲟ ⲕ ⲙⲛ̄ ⲡⲉⲓ ϣⲁ ⲙ̄ ⲡ ⲟⲟⲩ · ⲉ ⲙ ⲛ̄ ⲁⲅⲅⲉⲗⲟⲥ ϫⲟ ⲥⲉ ⲛ̄ ϩⲟⲩⲟ ⲉⲣⲟ ⲕ · Ⲛ̄ⲧⲟⲕ ⲡⲉ ⲡ ⲉⲓⲛⲉ ⲁⲩⲱ ⲑ ⲉⲓⲕⲱⲛ ⲧⲏⲣ ⲥ̄ ⲙ̄ⲡ ⲛⲟⲩⲧⲉ ⲁⲗⲗⲁ ⲡⲉϫⲁ ϥ · ⲛ̄ϭⲓ ⲁⲇⲁⲙ · ϫⲉ ⲥⲱⲧⲙ̄ ⲉⲣⲟ ⲓ ⲱ̄ ⲡⲁ ϣⲏⲣⲉ ⲁⲩⲱ ⲁⲛⲟⲕ ϯ ⲛⲁ ⲧⲁⲙⲟ ⲕ ⲉ ⲡ ⲧⲁⲓⲟ ⲙ̄ ⲡⲉⲓ ⲛⲟϭ ⲛ̄ ϣⲁ ⲙ̄ ⲡ ⲟⲟⲩ · Ⲉⲡⲓⲇⲏ ϯ ⲛⲟⲉⲓ ⲛ ϩⲟⲩⲟ ⲉⲣⲟ ⲕ ⲁⲩⲱ ϯ ⲙ̄ⲙⲁⲩ ⲉⲣⲉ ⲛⲁⲓ ⲛⲁ ϣⲱⲡⲉ ⁖ Ⲙ̄ ⲡⲉ ⲟⲩⲟⲉⲓϣ ⲟⲩⲛ ⲛ̄ⲧ ⲁ ⲡ[ⲁ] ϫⲥ̄ ⲁⲩⲱ ⲡⲁ ⲛⲟⲩⲧⲉ · ⲁⲩⲱ ⲡⲁ ⲇⲏⲙⲓⲟⲩⲣⲅⲟⲥ ⲧⲁⲙⲓ̈ⲟ ⲓ · ⲕⲁⲧⲁ ⲡⲉϥ ⲉⲓⲛⲉ ⲙⲛ̄ ⲧⲉϥ ϩⲓⲕⲱⲛ · ⲁ ϥ ⲕⲟⲥⲙⲉⲓ ⲙ̄ⲙⲟ ⲓ ⲕⲁⲗⲱⲥ · ⲁ ϥ ⲛⲓϥⲉ ⲉϩⲟⲩⲛ ϩⲙ̄ ⲡ ⲁ ϩⲟ ⲛ̄ ⲟⲩ ⲡⲛⲟⲏ ⲛ̄ ⲱⲛϩ̄ · ⲁ ϥ ⲑⲙ̄ⲥⲟ ⲓ ⲉϫⲛ̄ ⲟⲩ ⲑⲣⲟⲛⲟⲥ ⲉ ϥ ϩⲁ ⲉⲟⲟⲩ ⲙ̄ ⲡϥ︦ ⲙ︦ⲧⲟ ⲉⲃⲟⲗ · ⲁ ϥ ⲟⲩⲉϩ ⲥⲁϩⲛⲉ ⲛ︦ ⲛ︦ ⲧⲁⲝⲓⲥ ⲧⲏⲣ ⲟⲩ ⲛ ⲙ̄ ⲡⲏⲩⲉ ϩⲛ̄ ⲧϥ̄ ⲉⲝⲟⲩⲥⲓⲁ ⲙ̄ ⲙⲉ ⲉ ϥ ϫⲱ ⲙ̄ⲙⲟ ⲥ ϫⲉ ⲁⲙⲏⲓⲧⲛ̄ ⲛ̄ ⲧⲉⲧⲛ̄ ⲟⲩⲱϣⲧ̄ ⲙ̄ ⲡ ϩⲱⲃ ⲛ̄ ⲛⲁ ϭⲓϫ ⲡⲁ ⲉⲓⲛⲉ ⲙⲛ̄ ⲧⲁ ϩⲓⲕⲱⲛ · ⲛ ϥ︦ ⲙ︦ⲙⲁⲩ ⲇⲉ ... ⲉⲧ ⲙ̄ⲙⲁⲩ · ⲉ ϥ ⲟ ⲙ̄ ⲡⲣⲟⲧⲟⲡⲗⲁⲥⲙⲁ · ⲉⲧⲉ ⲥⲁⲧⲁⲛⲁⲏⲗ ⲡⲉ ⲡⲁⲓ [ⲉ]ⲧ ⲟⲩ ⲙⲟⲩⲧⲉ ⲉⲣⲟ ϥ ϫⲉ ⲡ ⲇⲓⲁⲃⲟⲩⲗⲟⲥ · [ⲉ] ϥ ⲟ ⲛ̄ ⲁⲣⲭ ⲁⲅⲅⲉⲗⲟⲥ ϩⲱⲱ ϥ ⁘ ⲗⲟⲓⲡⲟⲛ [ⲛ̄]ⲧⲉⲣⲉ ⲡ ⲟⲩⲉϩ ⲥⲁϩⲛⲉ ⲉⲓ ⲉⲃⲟⲗ ϩⲛ̄ ⲣⲱ ϥ ⲙ̄ ⲡ ⲛⲟⲩⲧⲉ ⲁ ϥ ⲉⲓ ⲛ̄ϭⲓ ⲙⲓⲭⲁⲏⲗ ⲡ ⲁⲣⲭⲁⲅⲅⲉⲗⲟⲥ ⲟⲩⲁ ⲉⲃⲟⲗ ϩⲙ̄ ⲡ ⲥⲁϣϥ̄ ⲛ̄ ⲁⲣⲭⲁⲅ ⲅⲉⲗⲟⲥ ⲙⲛ̄ⲧ ϥ̄ ⲧⲁⲝⲓⲥ ⲁ ϥ ⲉⲓ ⲁ ϥ ⲟⲩⲱϣⲧ̄ ⲙ̄ ⲡ ⲛⲟⲩⲧⲉ ⲛ ϣⲟⲣⲡ̄ ⲡⲉⲛ︤ ⲣ︥ⲣⲟ ⲓ︦ⲥ︦ ⲡⲉ ⲭⲣ︦ⲥ︦ · ⲙⲛ︤ⲛ︥ⲥⲱ ⲥ ⲁ ϥ ⲟⲩⲱϣⲧ̄ ⲛⲁ ⲓ ⲁ ⲩ ⲟⲩⲱϣⲃ̄ ⲉ ⲩ ϫⲱ ⲙ̄ⲙⲟ ⲥ ϫⲉ ⲧⲛ̄ ⲟⲩⲱ̄ϣⲧ̄ ⲛⲁ ⲕ ⲡ ⲛⲟⲩⲧⲉ ⲡ ⲇⲏⲙⲓⲟⲩⲣⲅⲟⲥ ⲙ̄ ⲡ ⲧⲏⲣ ϥ̄ ⲁⲩⲱ ⲧⲛ̄ ⲟⲩⲱϣⲧ̄ ⲙ̄ ⲡ ϩⲱⲃ ⲛ̄ ⲛⲉⲕ ϭⲓϫ · ⲡⲉⲕ ⲉⲓⲛⲉ ⲙⲛ̄ ⲧⲉⲕ ϩⲓⲕⲱⲛ ⲧⲏⲣ ⲥ̄ ⁖ ⲙⲛ︦ⲛ︦ⲥⲱ ϥ ⲁ ϥ ⲉⲓ ϩⲱⲱ ϥ ⲛ̄ϭⲓ ⲅⲁⲃⲣⲓⲏⲗ · ⲡ ⲁⲣⲭⲁⲅⲅⲉⲗⲟⲥ ⲙⲛ̄ ⲧⲉϥ ⲧⲁⲝⲓⲥ · ⲁ ⲩ ⲡⲣⲟⲥⲕⲩⲛⲏ ϩⲱ ⲟⲩ ⲛ̄ ⲑ ⲉ ⲙ̄ ⲙⲓⲭⲁⲏⲗ · ϩⲱⲙⲟⲓⲟⲥ ⲛ̄ ⲧⲁⲕⲙⲁ ⲧⲏⲣ ⲟⲩ ⲛ̄ ⲙ̄ ⲡⲏⲩⲉ · ⲙⲛ̄ ⲛⲉⲩ ⲧⲁⲝⲓⲥ ⲡⲉⲩ ⲟⲣⲇⲓⲛⲟⲛ · ⲉ ⲡ ϩⲁⲉ ⲇⲉ ⲡⲉϫⲁ ϥ · ⲛ̄ϭⲓ ⲡ ⲇⲉⲥⲡⲟⲧⲏⲥ · ⲙ̄ⲙⲁⲥⲧⲏⲙⲁ ⲉⲧⲉ ⲡⲉϥ ⲃⲱⲗ · ⲡⲉ ⲡ ⲙⲟⲥⲧⲉ · ϫⲉ ⲁⲙⲟⲩ ϩⲱⲱ ⲕ ⲛ ⲅ̄ ⲟⲩⲱϣⲧ̄ ⲙ̄ ⲡ ϩⲱⲃ ⲛ̄ ⲛⲁ ϭⲓϫ · ⲛ̄ⲧ ⲁ ⲓ ⲧⲁⲙⲓⲟ ϥ ⲕⲁⲧⲁ ⲡⲁ ⲉⲓⲛⲉ [ⲙⲛ̄ ⲧ]ⲁ ϩⲉⲓⲕⲱⲛ ⲛ̄ ⲑ ⲉ ⲛ̄ ⲛⲉⲕ ϣⲃⲏⲣ · ⲗⲓⲧⲟⲩⲣⲅⲟⲥ ⲧⲏⲣ ⲟⲩ · ⲁ ϥ ⲟⲩⲱϣⲃ̄ ϩⲛ̄ ⲟⲩ ⲛ̄ ϣⲟⲧ · ⲛ̄ϭⲓ ⲥⲁⲧⲁⲛⲁⲏⲗ · ϫⲉ ⲉ ... ⲙⲛ̄ ⲗⲁⲁⲩ · ⲛ̄ ⲧⲁⲝⲓⲥ · ϩⲁ ⲣⲁⲧ ⲕ̄ [ⲉ ϥ] ϫⲟⲥⲉ ⲉⲣⲟ ⲓ̈ ⲛ̄ⲥⲁⲃⲗ̄ⲗⲁ ⲕ ⲙ̄ⲙⲁ[ⲧⲉ] · Ⲁⲩⲱ ⲙⲛ︦ⲛ︦ⲥⲱ ⲥ · ⲁⲛⲟⲕ ⲡⲉ ϩⲙ̄ ⲡ ⲉⲟⲟⲩ · ⲁⲩⲱ ⲁⲛⲟⲕ ⲟⲩ ⲡⲣⲟ ⲧⲟⲡⲗⲁⲥⲙⲁ · ⲉⲓⲉ ⲉⲓ ⲛⲁ ⲉⲓ ⲛ̄ ⲧⲁ ⲟⲩⲱϣⲧ̄ ⲛ̄ ⲟⲩ · ⲛ̄ⲛⲉ ⲥ ϣⲱⲡⲉ ⲉ [ⲧⲣ] ⲁ ⲟⲩⲱϣⲧ̄ · ⲙ̄ ⲡⲁⲓ̈ · ⲁⲗⲗⲁ ⲛ̄ⲧⲟϥ ⲡ ⲉⲧ ⲛⲁ ⲟⲩⲱϣⲧ̄ ⲛⲁ ⲓ ϫⲉⲧⲓⲟ ⲛ̄ ϣⲟⲣⲡ̄ ⲉⲣⲟ ϥ · ⲡⲉϫⲁ ϥ ⲛⲁ ϥ ⲟⲛ ⲛ̄ϭⲓ ⲡ ⲛⲁ ⲏⲧ ⲛ̄ ⲛⲟⲩⲧⲉ · ϫⲉ ⲥⲁⲧⲁⲛⲁⲏⲗ ⲥⲱⲧⲙ̄ ⲛ̄ⲥⲱ ⲓ ⲁⲛⲟⲕ ⲡⲉ ⲡⲉⲕ ϫⲟⲉⲓⲥ · ⲁⲛⲟⲕ ⲡⲉ ⲡⲉⲕ ⲇⲓⲙ[ⲓ]ⲟⲩⲣ ⲅⲟⲥ · ⲁⲙⲟⲩ ⲧⲉⲛⲟⲩ · ⲛ ⲅ̄ ⲟⲩⲱϣⲧ̄ ⲙ̄ ⲡ ϩⲱⲃ ⲛ̄ ⲛⲁ ϭⲓϫ · ⲡⲉϫⲁ ϥ · ⲛ̄ϭⲓ ⲙⲁⲥⲧⲏⲙⲁ · ϫⲉ ⲛ̄ⲛⲉ ⲥ ϣⲱⲡⲉ ⲙ̄ⲙⲟ ⲓ ⲟⲩⲇⲉ ⲁⲛⲟⲕ ⲟⲩⲇⲉ ⲧⲁⲗⲉⲅⲉⲱⲛ ⲧⲏⲣ ⲥ̄ · ⲛ̄ⲛⲉ ⲥ ϣⲱⲡⲉ ⲉ ⲧⲣⲉ ⲛ ⲟⲩⲱϣⲧ̄ ⲙ̄ ⲡ ⲉⲧ ⲥⲟⲃⲕ̄ ⲉⲣⲟ ⲛ · ⲕⲁⲓ ⲅⲁⲣ · ⲁⲛⲟⲛ ϩⲉⲛ ⲡⲛⲉⲩⲙⲁ · ⲡⲁⲓ̈ ⲇⲉ ⲟⲩ ⲡⲉ · ⲛ̄ ⲧⲛ̄ ⲛⲁ ⲟⲩⲱϣⲧ̄ ⲁⲛ ⲛⲁ ϥ · ⲡⲉϫⲁ ϥ ⲛⲁ ϥ ⲟⲛ · ⲛ̄ϭⲓ ⲡ ⲛⲟⲩⲧⲉ · ⲙ̄ ⲡ ⲙⲉϩ ϣⲟⲙⲛ︤ⲧ︥ ⲛ̄ ⲥⲟⲡ ϫⲉ ⲡⲁ ⲡⲣⲟⲧⲟⲡⲗⲁⲥⲙⲁ · ⲙⲏ ⲛ̄ ⲁⲛⲟⲕ ⲁⲛ · ⲡ ⲉⲛⲧ ⲁ ⲓ ⲕⲁⲑⲓⲥⲧⲁ ⲙ̄ⲙⲟ ⲕ ⲛⲁ ⲓ̈ ⲛ̄ ⲁⲣⲭⲏⲥⲧⲣⲁⲧⲏ ⲅⲟⲥ ϩⲁⲣⲁⲧ ⲁ ⲓ ⲧⲣⲉ ⲛⲁ ⲁⲅⲅⲉⲗⲟⲥ [ϩⲩ]ⲡⲟⲧⲁⲥⲥⲉ ⲛⲁ ⲕ ⲉ ⲡⲁ[ⲓ] ⲙⲁ · ⲧⲉⲛⲟⲩ [ϫⲉ] ⲕ ⲛⲁ ⲥⲧⲁⲥⲓⲁⲍⲉ ⲛ̄ ⲧⲁ ⲙⲛ̄ⲧ ⲉⲣⲟ · [ⲧ]ⲉⲛⲟⲩ ⲕ ⲛⲁ ⲟⲩⲱⲛϩ̄ ⲉⲃⲟⲗ ϩⲛ̄ ⲟⲩ [ⲙ]ⲛ̄ⲧ ⲁⲧ ⲥⲱⲧⲙ̄ ⲉ ⲧⲣⲉ ⲥ ϣⲱⲡⲉ [ⲉ] ⲥ ⲙⲏⲛ ⲉⲃⲟⲗ ϣⲁ ⲉⲛⲉϩ ⁘ ⲧⲉⲛⲟⲩ ⲛ̄ⲁ ⲧ ⲥⲁⲃⲉ ⲛ̄ ϩⲙ̄ϩⲁⲗ ⲉ ⲧⲣⲉ ⲩ ⲧⲱⲟⲩⲛ ⲉϫⲛ̄ ⲛⲉⲩ ϫⲓⲥⲟⲟⲩⲉ ⁖ⲻ ⲧⲉⲛⲟⲩ ⲕ ⲥⲩⲙⲁⲛⲉ ⲛ̄ ⲟⲩ ⲙⲛ̄ⲧ ⲁⲧ ⲥⲱⲧⲙ̄ ⲱ̄ ⲙⲁⲥⲧⲏⲙⲁ · ⲙⲏ ⲛ̄ⲧⲕ̄ ⲡⲁ ϩⲙ̄ϩⲁⲗ ⲁⲛ · ⲙⲏ ⲁⲛⲟⲕ ⲁⲛ ⲡⲉ ⲡⲉⲕ ϫⲥ̄ · ⲙⲏ ⲙⲛ̄ ⲧⲁⲓ ⲉⲝⲟⲩⲥⲓⲁ ⲙ̄ⲙⲁⲩ ⲉ ⲛⲟϫ ⲕ̄ ⲉⲃⲟⲗ ϩⲁ ⲡⲁ ⲟⲟ · ⲁⲩⲱ ⲉ ϥⲓ ⲛ̄ⲧⲟⲟⲧ ⲕ̄ ⲙ̄ ⲡⲉⲕ ⲛⲟϭ ⲛ̄ ⲉⲟⲟⲩ ⁖ⲻ ⲡⲁⲓ ⲉⲧⲉ ⲙⲛ̄ ⲟⲩⲟⲛ ϩⲛ̄ ⲧⲁ ⲙⲛ︦ⲧ︦ ⲉⲣⲟ ⲧⲏⲣ ⲥ̄ ϣⲏϣ ⲛⲙ̄ⲙⲁ ϥ ⲉⲓ ⲙⲏⲧⲉⲓ ⲁⲛⲟⲕ ⲙⲛ̄ ⲡⲁ ⲉⲓⲱⲧ ⲙⲛ̄ ⲡⲉ ⲡⲛ︦ⲁ︦ ⲉⲧ ⲟⲩⲁⲁⲃ · ⲥⲱⲧⲙ̄ ⲧⲉⲛⲟⲩ ⲛ̄ⲥⲱ ⲓ · ⲁⲙⲟⲩ ⲛ ⲅ̄ ⲟⲩⲱϣⲧ̄ ⲙ̄ ⲡⲁ ⲡⲗⲁⲥ ⲙⲁ · ⲡⲉϫⲁ ϥ ⲛ̄ϭⲓ ⲡ ⲣⲉϥ ϣⲟⲩϣⲟⲩ ⲛ̄ ⲣϥ̄ ⲫⲑⲟⲛⲉⲓ ⲛ̄ ⲛⲁϩⲣⲛ̄ ⲡⲉⲧⲉⲣⲉ ⲡ ⲧⲏⲣ ϥ̄ ϩⲩⲡⲟⲧⲁⲥⲥⲉ ⲛⲁ ϥ · ϫⲉ ⲛ̄ⲛⲉ ⲥ ϣⲱⲡⲉ ⲙ̄ⲙⲟ ⲓ ⲉⲛⲉϩ · ⲉ ⲧⲣ ⲁ ⲟⲩⲱϣⲧ̄ ⲛ̄ ϫⲥ̄ ⲥⲛⲁⲩ · ⲁⲛⲟⲕ ⲙⲛ̄ ⲧⲁ ⲧⲁⲝⲓⲥ ⲧⲏⲣ ⲥ̄ ⁘ ⲧⲏⲣ ⲥ̄ ⲙⲁⲗⲓⲥⲧⲁ · ⲙⲛ̄ ⲡ ⲉⲧ ⲟ ⲛ̄ ⲛⲟϭ ⲉⲣⲟ ⲓ · ⲉⲓⲙⲏⲧⲉⲓ ⲛ̄ⲧⲟⲕ · ϩⲛ̄ ⲧ ⲙⲛ̄ⲧ ⲉⲣⲟ ⲧⲏⲣ ⲥ̄ ⲛ̄ ⲧ ⲡⲉ · ⲁⲩⲱ ⲉⲓϣⲁⲛ ⲣ̄ϩⲛⲁⲓ ϯ ⲛⲁ ⲣⲱϣⲉ ϩⲱ · ⲙⲛ̄ ⲧⲁ ⲧⲁⲝⲓⲥ ⲉ ⲧⲁ ⲙⲛ︦ⲧ︦ ⲉⲣⲟ ⲙⲁⲩⲁⲁ ⲧ · ⲛ̄ⲛⲉⲉⲥ ϣⲱⲡⲉ ⲙ̄ⲙⲟ ⲓ ⲉ ⲟⲩⲱϣⲧ̄ ⲙ̄ ⲡ ⲉⲧ ⲥⲟⲃⲕ̄ ⲉⲣⲟ ⲓ · ⲁⲩⲱ ⲛ̄ ⲧⲉ ⲩⲛⲟⲩ ⲁ ϥ ϭⲱⲛⲧ̄ ⲛ̄ϭⲓ ⲡ ⲛⲟⲩⲧⲉ ⲁ ϥ ⲟⲩⲉϩ ⲥⲁϩⲛⲉ ⲛ̄ ⲟⲩ ⲛⲟϭ ⲛ̄ ⲭⲉⲓⲣⲟⲩⲃⲉⲓⲛ ⲁ ϥ ⲣⲁϩⲧ ϥ̄ ⲁ ϥ ⲁⲁ ϥ ⲛ̄ ϭⲱⲃ ⁘ Ⲁ ϥ ⲕⲉⲗⲉⲩⲉ ⲛ̄ϭⲓ ⲙⲓⲭⲁⲏⲗ ⲉ ⲃⲟϣ ϥ̄ ⲙ̄ ⲡⲉϥ ϩⲱⲕ ⲙⲛ̄ ⲧⲉϥ ϭⲣⲏⲡⲉ ⲙⲛ̄ ⲡⲉϥ ϩⲣⲁⲃⲇⲟⲥ ⲉⲧ ⲟ ⲛ̄ ⲟⲩⲟⲉⲓⲛ ⲙⲛ̄ ⲡⲉϥ ⲙⲟϫⲕϥ̄ ⲛ̄ ⲥⲁⲡⲡⲓⲣⲟⲛ · ⲁ ϥ ϥⲓ ⲙ̄ⲙⲁⲩ ϩⲓϫⲱ ϥ ⲙ̄ ⲡⲉϥ [ⲉ]ⲟⲟⲩ ⲧⲏⲣ ϥ̄ · ⲁ ϥ ϯ ⲛⲁ ϥ ⲛ̄ ⲟⲩ ϩⲣⲁⲃⲇⲟⲥ ⲛ̄ ⲕⲁⲕⲉ ⲙⲛ̄ ⲛⲉⲧ ⲛⲙ̄ⲙⲁ ϥ ⲧⲏⲣ ⲟⲩ ⲁ ϥ ⲛⲟϫ ⲟⲩ ⲉⲃⲟⲗ ϩⲛ̄ ⲧϥ̄ ⲙⲛ︦ⲧ︦ ⲉⲣⲟ · ⲁⲩⲱ ⲁ ⲙⲓⲭⲁⲏⲗ · ⲉⲓⲣⲉ ⲛ̄ ϩⲱⲃ ⲛⲓ̄ⲙ · ⲛ̄ⲧ ⲁ ⲩ ⲟⲩⲉϩ ⲥⲁϩⲛⲉ ⲙ̄ⲙⲟ ⲟⲩ ⲛⲁ ϥ ⲁ ϥ ⲁⲙⲁϩⲧⲉ ⲙ̄ⲙⲟ ϥ ⲁ ϥ ⲟⲩⲱϣϥ̄ ⲛ̄ ⲧϥ̄ ϭⲟⲙ · ⲁ ϥ ⲛⲟϫ ϥ̄ ⲉⲃⲟⲗ ϩⲛ̄ ⲧ ⲡⲉ ⲙⲛ̄ ⲛⲉⲧ ⲛⲙ̄ⲙⲁ ϥ ⲧⲏⲣ ⲟⲩ · ⲁ ⲡ ⲛⲟⲩⲧⲉ ⲡ ⲁⲅⲁⲑⲟⲥ · ⲙⲟⲩⲧⲉ ⲉ ⲙⲓⲭⲁⲏⲗ ϩⲙ̄ ⲡ ⲧⲣ ϥ̄ ⲛⲁ ⲩ ⲉ ⲡⲉϥ ⲟⲩⲣⲟⲧ ⲉϩⲟⲩⲛ ⲉ ⲡⲉϥ ⲡⲗⲁⲥⲙⲁ · ⲁⲩⲱ ⲧ ϥ̄ ⲙⲛ̄ⲧ ⲣⲙ̄ ⲣⲁϣ · ⲡⲉϫⲉ ⲡ ϫⲥ̄ ⲛⲁ ϥ · ϩⲛ̄ ⲧ ⲙⲏⲏⲧⲉ Ⲛ̄ ⲛ̄ ⲧⲁⲝⲓⲥ ⲧⲏⲣ ⲟⲩ ⲛ̄ ⲙ̄ ⲡⲏⲩⲉ ϫⲉ ⲙⲓⲭⲁ[ⲏⲗ] ⲡⲉ ⲧ ϭⲟⲙ ⲏⲗ · ϩⲱⲱ ϥ ⲡⲉ ⲡ ⲛⲟⲩⲧⲉ ⁖ ⲁⲙⲟⲩ · Ⲡⲉϫⲁ ϥ ⲡⲁⲉⲓ ⲡⲉ ⲥⲧⲣⲁϯⲅⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ · ⲁⲙⲟⲩ ⲡ ⲉⲛ ⲧ ⲁ ϥ ⲙⲓϣⲉ ⲁ ϥ ϫⲣⲟ ⁖ⲻ ⲁⲙⲟⲩ ϣⲁⲣⲟ ⲓ̈ ⲱ̄ ⲙⲓⲭⲁⲏⲗ ⲡⲣⲉϥ‐ ⲇⲓⲁⲕⲱⲛⲉⲓ ⲉ ⲡ ⲟⲩⲉϩ ⲥⲁϩⲛⲉ ⲙ̄ ⲡⲉϥ ⲣ̄ⲣⲟ · ⲉⲓⲥ ϩⲏⲏⲧⲉ ⲅⲁⲣ ⲁ ⲉⲓⲙⲉ ⲉ ⲡⲉⲕ ⲟⲩⲱϣ ⲉϩⲟⲩⲛ ⲉⲣⲟ ⲓ̄ · ⲙⲛ̄ ⲡⲁ ⲡⲗⲁⲥⲙⲁ ⲧⲏⲣ ϥ̄ · ⲁⲛⲟⲕ ϩⲱⲱ ⲧ ⲟⲛ ϯ ⲛⲁ ⲥⲟⲟⲩⲧⲛ̄ ⲙ̄ ⲡⲁ ⲟⲩⲱϣ ⲉϩⲟⲩⲛ ⲉⲣⲟ ⲕ · ⲁⲩⲱ ⲁ ⲩ ⲟⲩⲱⲛ ⲛ̄ ⲧⲉⲕ ⲧⲁⲡⲣⲟ ⲱ̄ ⲙⲓⲭⲁⲏⲗ · ⲛ ⲅ̄ ϫⲓ ⲛⲁ ⲕ ⲛ̄ ⲛⲁ ⲙⲛ︦ⲧ︦ ϣⲁ ⲛ ϩⲧⲏ ϥ · ⲧⲏⲣ ⲟⲩ ϩⲣⲁⲓ ⲛ̄ϩⲏⲧ ⲕ̄ · ϫⲉⲕⲁⲥ ⲉ ⲕ ⲛⲁ ϭⲱ ⲉ ⲕ ⲥⲟⲡⲥⲡ̄ ⲙ̄ⲙⲟ ⲓ ⲛ̄ ⲛⲁⲩ ⲛ̄ ⲛⲓⲙ · ⲉϫⲙ̄ ⲡⲁ ⲉⲓⲛⲉ ⲙⲛ̄ ⲧⲁ ϩⲓ̈ⲕⲱⲛ · ⲁⲛⲟⲕ ϩⲱ ⲛ̄ⲧ ⲁ ⲛⲁ ⲛⲁⲩ · ϯ ⲥⲟⲟⲩⲛ ⲅⲁⲣ ϫⲉ ⲙⲁⲥⲧⲏⲙⲁ · ⲛⲁ ϯ ⲧⲱⲛ ⲙⲛ̄ ⲡⲁ ⲡⲗⲁⲥⲙⲁ · ⲉ ϥ ⲟⲩⲱϣ ⲉ ⲛⲟϫ ⲟⲩ ⲛ̄ⲥⲁ ⲃⲟⲗ ⲙ̄ⲙⲟ ⲓ̈ ⲛ̄ ⲑ ⲉ ⲛ̄ⲧ ⲁ ⲓ ⲛⲟϫ ϥ̄ ⲛ̄ⲥⲁ ⲃⲟⲗ ⲛ̄ ⲧⲁ ⲙⲛ̄ⲧ ⲉⲣⲟ · ⲁⲗⲗⲁ ⲉⲓⲥ ϩⲏⲏⲧⲉ ⲁ ⲓ ⲧⲁⲛϩⲟⲩⲧ ⲕ̄ ⲉ ⲡⲁ ⲡⲗⲁⲥⲙⲁ ϫⲉⲕⲁⲥ ⲉⲕⲉ ⲧⲟⲩϫⲟ ⲟⲩ ⲉ ⲛϥ̄ ⲡⲁϣ · ⲁⲩⲱ ⲛ ⲅ̄ ⲡⲁⲣⲁⲕⲁⲗⲉⲓ ⲙ̄ⲙⲟ ⲓ ϩⲁⲣⲟ ⲟⲩ · ⲉⲩϣⲁⲛ ϣⲱϥⲧ̄ ϫⲉ ⲁⲛⲅ̄ ⲟⲩ ϣⲁⲛ ϩⲧⲏ ϥ ⲁⲛⲟⲕ · ⲉⲓⲥ ϩⲏⲏⲧⲉ Ⲱ̄ ⲙⲓⲭⲁⲏⲗ · ϯ ⲧⲁϩⲟ ⲙ̄ⲙⲟ ⲕ ⲉⲣⲁⲧ ⲕ̄ ⲙ̄ ⲡ ⲟⲟⲩ ⲛ̄ ⲁⲣⲭⲏⲥⲧⲣⲁϯⲅⲟⲥ ⲛ̄ ⲛ̄ ⲧⲁⲅⲙⲁ ⲧⲏⲣ ⲟⲩ ⲛ̄ ⲙ̄ ⲡⲏⲩⲉ · ⲁⲩⲱ ⲛ̄ⲥⲁⲃⲗ̄ⲗⲁ ⲓ · ⲙⲛ̄ ⲡⲁ ⲉⲓⲱⲧ ⲙⲛ̄ ⲡⲉ ⲡⲛ︦ⲁ︦ ⲉⲧ ⲟⲩⲁⲁⲃ · ⲙⲛ̄ ⲡ ⲉⲧ ⲟ ⲛ̄ ⲛⲟϭ ϩⲛ̄ ⲛ̄ ⲧⲁⲝⲓⲥ ⲧⲏⲣ ⲟⲩ ⲛ̄ ⲙ̄ ⲡⲏⲩⲉ ⲛ̄ ⲧⲕ̄ ϩⲉ ⲱ̄ ⲡ ⲁⲣⲭⲏⲥⲧⲣⲁⲧⲏⲅⲟⲥ ⲙⲓⲭⲁⲏⲗ · Ⲁⲙⲟⲩ ⲛ ⲅ̄ ⲁϩⲉ ⲣⲁⲧ ⲕ̄ ⲛ̄ⲥⲁ ⲟⲩⲛⲁⲙ ⲙ̄ⲙⲟ ⲓ ⲛ ⲅ̄ ϣⲱⲡⲉ ⲉ ⲕ ⲧⲏⲕ ⲉ ⲡⲁ ⲑⲣⲟⲛⲟⲥ · ⲛ̄ ⲟⲩⲟⲉⲓϣ ⲛⲓⲙ ⲉ ⲕ ⲟⲩⲉϩ ⲥⲁϩⲛⲉ ⲛ̄ ⲛ̄ ϭⲟⲙ ⲧⲏⲣ ⲟⲩ ⲛ̄ ⲙ̄ ⲡⲏⲩⲉ ⲉ ⲩ ⲥⲱⲧⲙ̄ ⲛ̄ⲥⲱ ⲕ ϩⲛ̄ ϩⲱⲃ ⲛⲓⲙ · Ⲱ̄ ⲙⲓⲭⲁⲏⲗ ⲛ̄ⲧⲟⲕ ⲡ ⲉⲧ ⲛⲁ ⲧⲥⲁⲃⲟ ⲛ̄ ⲛ̄ ⲧⲁⲝⲓⲥ ⲧⲏⲣ ⲟⲩ ⲛ̄ ⲙ̄ ⲡⲏⲩⲉ · ⲉ ϣⲙ̄ϣⲉ ⲛⲁ ⲕ ϩⲛ̄ ⲟⲩ ⲥⲟⲟⲩⲧⲛ̄ ⁘ Ⲙⲓⲭⲁⲏⲗ ⲡ ϣⲟⲩϣⲟⲩ ⲁⲩⲱ ⲡ ⲥⲟⲟⲩⲧⲛ̄ ⲛ̄ ⲧⲁ ⲙⲛ̄ⲧ ⲉⲣⲟ · ⲁⲙⲟⲩ ⲥⲟⲟⲩⲧⲛ̄ ⲛ̄ ⲧⲕ̄ ⲁⲡⲉ ⲧⲁⲓ ⲛ̄ⲧ ⲁ ⲕ ⲁⲁ ⲥ ⲉ ⲡ ⲉⲥⲏⲧ ⲁ ⲕ ⲟⲩⲱϣⲧ̄ ⲙ̄ ⲡⲁ ⲡⲗⲁⲥⲙⲁ · ⲛ̄ϩⲏⲧ ⲥ̄ ⲧⲁ ϯ ⲉϫⲱ ⲥ ⲙ̄ ⲡⲓ̈ ⲛⲟϭ ⲛ̄ ⲕⲗⲟⲙ · ⲡⲁⲓ ⲛ̄ⲧ ⲁ ⲓ ϥⲓⲧ ϥ̄ ϩⲓϫⲛ̄ ⲧ ⲁⲡⲉ ⲙ̄ ⲡ ϫⲁϫⲉ ⁖ Ⲥⲟⲟⲩⲧⲛ̄ ⲉⲃⲟⲗ ⲛ̄ ⲧⲕ̄ ϭⲓϫ ⲛ ⲅ̄ ϫⲓ ⲛⲁ ⲕ ⲙ̄ ⲡⲉ ϩⲣⲁⲃⲇⲟⲥ ⲛ ⲅ̄ ϣⲱⲡⲉ ⲛ ⲅ̄ ϣⲱⲡⲉ ⲛ̄ ⲁⲣⲭⲏⲥⲧⲣⲁ ⲧⲏⲅⲟⲥ ⲉ ⲡ ⲙⲁ ⲙ̄ ⲡ ⲕⲁⲧⲏⲅⲟⲣⲟⲥ ⲙ̄ ⲡ ϣⲓⲡⲉ · ⲱ̄ ⲙⲓⲭⲁⲏⲗ ⲥⲟⲟⲩⲧⲛ̄ ⲥ ⲃⲟⲗ ⲛ̄ ⲧⲉⲕ ϭⲓϫ ⲛ̄ ϩⲃⲟⲩⲣ ⲛ ⲅ̄ ϫⲓ ⲛⲁ ⲕ ⲙ̄ ⲡⲉⲓ̈ ⲛⲟϭ ⲛ̄ ϩⲟⲡⲗⲟⲛ · ⲛ ⲅ̄ ⲥⲃ̄ⲧⲱⲧ ⲕ̄ ⲉ ⲙⲓϣⲉ ⲙⲛ̄ ⲛ̄ ϫⲁϫⲉ ⲡⲉⲕ ⲣ̄ⲣⲟ ⁘ ⲱ̄ ⲙⲓ̄ⲭⲁⲏⲗ ϫⲓ̈ ⲛⲁ ⲕ ⲙ̄ ⲡ ⲙⲟϫⲕϥ̄ ⲛ̄ ⲥⲁⲡⲡⲓⲣⲟⲛ ⲉϫⲛ̄ ⲧⲉⲕ ϯⲡⲉ · ϫⲉⲕⲁⲥ ⲉⲣⲉ ⲛ ⲉⲧ ϯ ⲟⲩⲃⲉ ⲡⲉⲕ ϫⲥ̄ ⲛⲁ ⲛⲁⲩ ⲉⲣⲟ ⲕ ⲛ̄ ⲥⲉ ϭⲱⲧⲡ̄ ϩⲛ̄ ⲟⲩ ϭⲉⲡⲏ · ⲁ ⲩ ⲟⲩⲱⲛ ⲛ̄ ⲧⲉⲕ ⲧⲁⲡⲣⲟ · ⲱ̄ ⲡⲁⲗⲩⲧⲟⲩⲣⲅⲟⲥ ϫⲓⲛⲁⲕ ⲛ̄ⲟⲩ ϭⲟⲙ ϫⲉⲕⲁⲥ ⲉⲣⲉ ⲡⲕ̄ ϣⲁϫⲉ ⲛⲁ ⲣ̄ ⲑ ⲉ ⲙ̄ ⲡⲉ ϩⲣⲟⲟⲩ ⲛ̄ ⲟⲩ ⲙⲏⲏϣⲉ ⲉ ϥ ϣⲁϫⲉ · ⲁⲙⲟⲩ ⲫⲟⲣⲉⲓ̈ ⲙ̄ ⲡⲁ ⲉⲟⲟⲩ ⲱ̄ ⲙⲓⲭⲁⲏⲗ · ϫⲉⲕⲁⲥ ⲉⲕⲉ ⲧⲁⲙⲉ ⲟⲩⲟⲛ ⲛⲓⲙ ⲉ ϯ ⲉⲟⲟⲩ ⲛⲁ ⲓ̈ · Ⲉⲓⲥ ϩⲏⲏⲧⲉ ⲁ ⲓ ⲉⲓⲙⲉ ⲉ ⲡⲉⲕ ⲟⲩⲱϣ ⲧⲏⲣ ϥ̄ ⲱ̄ ⲙⲓⲭⲁⲏⲗ ⲉ ϩⲟⲩⲛ ⲉ ⲡⲁ ⲡⲗⲁⲥⲙⲁ · ⲁⲙⲟⲩ ⲧⲉⲛⲟⲩ ⲛ ⲅ̄ ⲇⲓⲁⲕⲱⲛⲉⲓ ⲛⲁ ⲓ ⲉ ⲡ ⲃⲓⲟⲥ ⲧⲏⲣ ϥ̄ ⲛ̄ ⲧⲁ ϩⲓⲕⲱⲛ ⁖ⲻ Ⲉⲓⲥ ⲁⲇⲁⲙ ⲧⲉⲛⲟⲩ ⲕ ⲛⲁ ⲛⲁⲩ ⲉⲣⲟ ϥ ⲙ̄ⲙⲁⲩ · ⲙⲁⲩⲁⲁ ϥ · ⲉ ⲙⲛ̄ ⲕⲉ ⲟⲩⲁ ⲕⲁⲧⲁⲣⲟ ϥ · ⲁⲗⲗⲁ ⲉⲓⲥ ⲟⲩ ⲙⲁⲉⲓⲛ · ⲁ ⲓ ⲕⲁⲁ ϥ ϩⲙ̄ ⲡⲉϥ ⲥⲡⲓ̈ⲣ ⲉ ϥ ⲛⲁ ϣⲱⲡⲉ ⲉ ϥ ⲉⲓⲛⲉ ⲙ̄ⲙⲟ ϥ ⁖ⲻ Ⲉⲡⲉⲓⲇⲏ ⲁ ⲓ̈ ϫⲟⲟ ⲥ ⲱ̄ ⲙⲓⲭⲁⲏⲗ ϫⲉ ⲛⲁⲛⲟⲩ ⲡ ⲣⲱⲙⲉ ⲁⲛ ⲉ ⲧⲣ ϥ̄ ϭⲱ ⲙⲁⲩⲁⲁ ϥ · ⲁⲗⲗⲁ ⲙⲁⲣ ⲛ̄ ⲧⲁⲙⲓⲟ ⲛⲁ ϥ ⲛ̄ ⲟⲩ ⲃⲟⲏⲑⲟⲥ ⲕⲁⲧⲁⲣⲟ ϥ ⁖ ⲱ̄ ⲙⲓ̄ⲭⲁⲏⲗ ⲡ ⲃⲟⲏⲑⲟⲥ ⲉ ⲥ ⲟ ⲛ̄ ⲟⲩⲁ ⲛ̄ ⲟⲩⲱⲧ ⲛⲙ̄ⲙⲁ ϥ · ϫⲓⲛ ⲡ ⲛⲁⲩ ⲛ̄ⲧ ⲁ ⲓ ⲡⲗⲁⲥⲥⲉ ⲙ̄ⲙⲟ ϥ · ⲁⲗⲗⲁ ⲙ̄ⲡⲁⲧ ⲉϥ ⲉⲓ̈ ⲛⲉ ⲙ̄ⲙⲟ ⲥ ⲉⲣⲁⲧ ϥ̄ ⁖ⲻ Ⲱ̄ ⲙⲓ̄ⲭⲁⲏⲗ ⲉⲛⲉ ⲛⲧ ⲁ ⲓ ⲧⲁⲙⲓⲟ ⲛ̄ ⲁⲇⲁⲙ ⲉ ⲧⲣⲉ ϥ ϭⲱ ⲙⲁⲩⲁⲁ ϥ ⲉⲓⲉ ⲟⲩⲧⲉ ⲧⲉ ⲭⲣⲓⲁ ⲉ ⲧⲣ ⲁ ⲧⲱϭⲉ ⲙ̄ ⲡ ⲡⲁⲣⲁⲇⲓⲥⲟⲥ ⁖ Ⲱ̄ ⲙⲓⲭⲁⲏⲗ ⲡ ⲁⲣⲭⲁⲅⲅⲉⲗⲟⲥ ⲡⲁ ⲡⲉⲓ ⲕⲟⲥⲙⲟⲥ ⲧⲏⲣ ϥ̄ ⲛ̄ ⲥⲁ ⲡ ⲉⲥⲏⲧ ⲙ̄ ⲡⲁ ⲑⲣⲟⲛⲟⲥ · ϯ ⲛⲁ ⲧⲣⲉ ϥ ϭⲱⲣϭ̄ ⲉⲃⲟⲗ ϩⲙ̄ ⲡ ⲉⲓⲛⲉ ⲛ̄ ⲁⲇⲁⲙ · ⲉⲧⲉ ⲧⲁⲓ ⲧⲉ ⲧⲁ ϩⲓⲕⲱⲛ ⁖ Ⲧⲉⲛⲟⲩ ⲇⲉ ⲱ̄ ⲙⲓⲭⲁⲏⲗ ⲉⲓⲥ ϩⲏⲏⲧⲉ ⲁ ⲓ ⲧⲟϣ ⲕ̄ ⲛ̄ ⲟⲓⲕⲟⲛⲟⲙⲟⲥ ⲉ ⲧⲁ ⲙⲛ̄ⲧ ⲉⲣⲟ · ϫⲉⲕⲁⲥ ⲉ ⲕ ⲛⲁ ϣⲱⲡⲉ ⲉ ⲕ ϯⲁⲕⲱⲛⲉⲓ ϩⲛ̄ ⲟⲩ ⲙⲛ︦ⲧ︦ ϣⲁ ⲛ ϩⲧⲏ ϥ · ⲉϩⲟⲩⲛ ⲉ ⲡⲁ ⲡⲗⲁⲥⲙⲁ ⁖ⲻ ⲱ̄ ⲙⲓ̄ⲭⲁⲏⲗ ⲉⲣⲉ ⲡ ⲅⲉⲛⲟⲥ ⲧⲏⲣ ϥ̄ ⲛ̄ ⲁⲇⲁⲙ · ⲛ ⲁⲥⲟⲩ ⲛ̄ ⲡ ⲛⲟⲩⲧⲉ ⲉⲃⲟⲗ ϩⲓⲧⲟⲟⲧ ⲕ̄ ⁘ ⲱ̄ ⲙⲓⲭⲁⲏⲗ ⲡ ⲁⲣⲭⲏ ⲥⲧⲣⲁⲧⲏⲅⲟⲥ ⲛ̄ ⲧⲁ ⲙⲛ︦ⲧ︦ ⲉⲣⲟ · ⲙⲓ̄ⲭⲁⲏⲗ ⲛ̄ⲧⲟⲕ ⲡⲉ ⲡ ⲁⲣⲭⲱⲛ · ⲛ̄ ⲛⲁ ⲧ ⲡⲉ ⲙⲛ̄ ⲛⲁⲡ · Ⲙⲓⲭⲁⲏⲗ ⲡⲉ ⲡⲉ ⲥϯ ⲛⲟⲩϥⲉ ⲙ̄ ⲡ ⲛⲁⲩ ⲛ̄ ⲧⲉ ⲑⲩⲥⲓⲁ ⲉⲧ ⲟⲩⲁⲁⲃ ⁖ ⲙⲓⲭⲁⲏⲗ ⲛ̄ⲧⲟⲕ ⲡ ⲉⲧ ⲛⲁ ⲡⲣⲟⲥⲉⲛⲉⲕ ⲉⲓ̈ ⲛ̄ ⲧⲉ ⲡⲣⲟⲥⲫⲟⲣⲁ · ϩⲁ ⲡ ⲅⲉⲛⲟⲥ ⲧⲏⲣ ϥ̄ ⲛ̄ ⲛ̄ ϣⲏⲣⲉ ⲛ̄ ⲁⲇⲁⲙ · ⲟⲩⲛ̄ ϩⲉⲛ ⲛⲟϭ ⲛ̄ ϩⲱⲃ ⲛⲁ ϣⲱⲡⲉ ⲉⲃⲟⲗ ϩⲛ̄ ⲛ̄ ϣⲏⲣⲉ ⲛ̄ ⲁⲇⲁⲙ · ⲛ̄ⲧⲟⲕ ⲱ̄ ⲙⲓ̄ⲭⲁⲏⲗ ⲡ ⲉⲧ ⲛⲁ ⲥⲟⲡⲥⲡ̄ ⲉϫⲱ ⲟⲩ ⲛ̄ ⲧⲁ ⲕⲱ ⲛⲁ ⲩ ⲉⲃⲟⲗ · ⲛ̄ ϣⲏⲣⲉ ⲙ̄ ⲡ ⲅⲉⲛⲟⲥ ⲛ̄ ⲁⲇⲁⲙ · ⲛⲁ ϫⲓ̈ ⲟⲩⲁ ⲉⲣⲟ ⲓ ϩⲓⲧⲛ̄ ⲡ ⲉⲧ ⲡⲗⲁⲛⲁ ⲙ̄ⲙⲟ ⲟⲩ · ⲁⲗⲗⲁ ϯ ⲛⲁ ⲕⲱ ⲛⲁ ⲩ ⲉⲃⲟⲗ ϩⲓⲧⲙ̄ ⲡⲉⲕ ⲥⲟⲡⲥⲡ̄ ⲱ̄ ⲙⲓ̈ⲭⲁⲏⲗ ⁖ⲻ Ⲛⲁⲓ ⲇⲉ ⲧⲏⲣ ⲟⲩ ⲛ̄ⲧⲉⲣⲉ ⲡ ϫ︦ⲥ︦ ϫⲟⲟ ⲩ · ⲙ̄ ⲙⲓ̈ⲭⲁⲏⲗ · ⲁ ϥ ⲥⲟⲟⲩⲧⲛ̄ ⲉⲃⲟⲗ ⲛ̄ ⲧⲉϥ ϭⲓϫ · ⲁ ϥ ϯ ⲉϫⲱ ϥ ⲙ̄ⲡⲉ ⲥⲧⲉⲫⲁⲛⲟⲥ ⲁ ϥ ⲁⲁ ϥ ⲛ̄ ⲁⲣⲭⲁⲅⲅⲉⲗⲟⲥ ⲁ ϥ ⲕⲱ ϩⲓϫⲱ ϥ ⲛ̄ ϣⲟⲙⲧⲉ ⲛ̄ ⲥⲫⲣⲁⲅⲓⲥ ⲙ̄ ⲡ ⲧⲩⲡⲟⲥ ⲛ̄ ⲧⲉ ⲧⲣⲓⲁⲥ ⲉⲧ ⲟⲩⲁⲁⲃ · ⲉⲣⲉ ⲡ ⲉⲓⲛⲉ ⲛ̄ ⲧⲉϥ ϩⲓ ⲕⲱⲛ ϩⲓϫⲛ̄ ⲛⲉ ⲥⲫⲣⲁⲅⲓⲥ ϫⲉⲕⲁⲥ ⲉⲣⲉ ⲡ ⲁⲣⲭⲁⲅⲅⲉⲗⲟⲥ ⲙⲓⲭⲁⲏⲗ ⲛⲁ ϭⲱ ⲉ ϥ ⲡⲁⲣⲁⲕⲁⲗⲉⲓ ⲙ̄ ⲡ ⲛⲟⲩⲧⲉ ⲛ̄ ⲟⲩⲟⲉⲓϣ ⲛⲓⲙ ⲉϫⲛ̄ ⲧⲉϥ ϩⲓⲕⲱⲛ ⲉⲧⲉ ⲁⲛⲟⲕ ⲡⲉ · ⲉⲧⲃⲉ ⲡⲁⲓ ⲣⲱ ⲛ̄ⲧ ⲁ ⲓ ⲉⲓ ⲉ ⲡ ⲁⲣⲓⲥⲧⲟⲛ · ⲙ̄ ⲙⲓⲭⲁⲏⲗ ⲁⲛⲟⲕ ⲡⲉⲧⲛ̄ ⲉⲓⲱⲧ ⲁⲇⲁⲙ · ⲁⲃⲉⲗ ⲡ ⲇⲓⲕⲁⲓⲟⲥ ⲡ ϣⲏⲣⲉ ⲕⲟⲩⲓ ⲛ̄ ⲁⲧ ⲛⲟⲃⲉ ⁖ ϯ ⲥⲟⲡⲥⲡ̄ ⲙ̄ⲙⲟ ⲕ ϩⲱⲱ ⲕ ϩⲙ̄ ⲡⲉⲓ ⲛⲟϭ ⲛ̄ ϣⲁ ⲙ̄ ⲡ ⲟⲟⲩ ⲉⲧⲉ ⲡϣⲁⲡⲉ ⲙ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ · ⲙⲓⲭⲁⲏⲗ ⁖ ⲉ ⲓ ⲣⲁϣⲉ ⲡⲉϫⲁ ϥ ⲛ̄ϭⲓ ⲁⲃⲉⲗ · ϫⲉ ⲡ ⲉⲧⲛ︦ ⲣ︦ϣⲁⲛⲁ ϥ ⲙ̄ ⲡ ⲟⲟⲩ ⲛ̄ⲧⲟϥ ⲡ ⲉⲧ ⲥⲟⲡⲥⲡ̄ ϩⲁ ⲡⲁ ⲉⲓⲱⲧ ⲙⲛ̄ ⲧⲁ ⲙⲁⲁⲩ ⲁ ϥ ⲕⲱ ⲛⲁ ⲩ ⲉⲃⲟⲗ ⲛ̄ ⲧⲉⲩ ⲡⲁⲣⲁⲃⲁⲥⲓⲥ · ⲁⲩⲱ ⲛ̄ⲧⲟϥ ⲡ ⲉⲛ̄ⲧ ⲁ ϥ ϫⲓ ⲛ̄ ⲛⲁ ⲇⲱⲣⲟⲛ ⲉϩⲣⲁⲓ ϣⲁ ⲡ ⲛⲟⲩⲧⲉ ϣⲁⲛⲧ ϥ̄ ϫⲓ ⲛ̄ ⲧⲁ ⲑⲩⲥⲓⲁ ⲛ̄ⲧⲟⲟⲧ · ⲙ̄ⲡⲉ ϥ ϯ ϩⲧⲏ ϥ ⲉ ... ⲉ ⲛ ⲧ ... ϩⲛ̄ ⲟⲩ ⲥⲟⲟⲩⲧⲛ̄ · ⲉⲧⲃⲉ ⲡ[ⲁⲓ] ⲁ ⲓ ⲣⲁϣⲉ ⲙ̄ ⲡ ⲟⲟⲩ ⁖ ⲥ ⲉ ⲑ ϯ ⲛⲁⲩ ⲉⲣⲟ ⲕ ϩⲱⲱ ⲕ ⲙ̄ ⲡ ⲟⲟⲩ ⲉ ⲕ ⲧⲉⲗⲏⲗ ϩⲙ̄ ⲡ ϣⲁ ⲙ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ · ⲉ ⲓ ⲧⲉⲗⲏⲗ ⲡⲉϫⲁ ϥ ⲛ̄ϭⲓⲥⲏⲑ ⲉⲡⲉⲓⲇⲏ ⲛ̄ⲧⲉⲣⲉ ⲕⲁⲉⲓⲛ ⲙⲟⲩⲟⲩⲧ ⲛ̄ ⲁⲃⲉⲗ ⲡⲁ ⲥⲟⲛ · ⲁ ⲡ ⲛⲟⲩⲧⲉ ⲭⲁⲣⲓⲍⲉ ⲙ̄ⲙⲟ ⲓ ⲛ̄ ⲛⲁ ⲉⲓⲟⲟⲧⲉ · Ⲁⲩⲱ ⲙ̄ⲡⲉ ⲧⲁ ⲙⲁⲁⲩ ϭⲛ̄ ⲉⲣⲱⲧⲉ ⲉⲧ ⲥⲙ̄ⲕⲟ ⲙ̄ⲙⲟ ⲓ̈ · ⲉⲃⲟⲗ ϫⲉ ⲁ ⲥ ⲟⲩ ⲱϫⲛ̄ ϩⲓ̈ⲧⲛ̄ ⲧ ⲗⲩⲡⲏ ⲛ̄ⲁ ⲃⲉⲗ ⲡⲁ ⲥⲟⲛ · ⲁⲗⲗⲁ ⲁ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ ϯ ϩⲣⲉ ⲛⲓⲙ ⲛⲁ ⲓ̈ ⲙ̄ ⲡⲛ̄ⲓⲕⲟⲛ̄ ⲉⲃⲟⲗ ϩⲛ̄ ⲙ̄ ⲡⲏⲩⲉ · ⲉⲧⲃⲉ ⲡⲁⲓ ϯ ⲣⲁϣⲉ ⲙ̄ ⲡ ⲟⲟⲩ ⁖ Ⲉⲛⲱⲭ ⲡ ⲇⲓⲕⲁⲓⲟⲥ · ⲡ ⲉⲛⲧ ⲁ ⲡ ⲛⲟⲩⲧⲉ ⲡⲟⲟⲛ ϥ̄ ⲉⲃⲟⲗ · ⲁϩⲣⲟ ⲕ ϩⲱⲱ ⲕ ϩⲙ̄ ⲡⲉⲓ ⲛⲟϭ ⲛ̄ ϣⲁ ⲛ̄ ⲣⲁϣⲉ ⲙ̄ ⲡ ⲟⲟⲩ ⲉⲧⲉ ⲡ ϣⲁ ⲡⲉ ⲙ̄ ⲡ ⲁⲣⲭⲁⲅ ⲅⲉⲗⲟⲥ ⲉⲧ ⲟⲩⲁⲁⲃ · ⲙⲓⲭⲁⲏⲗ · ⲉ ⲓ ⲣⲁϣⲉ ⲡⲉϫⲁ ϥ ⲛ̄ϭⲓ ⲡ ⲇⲓⲕⲁⲓⲟⲥ · ⲉⲡⲉⲓⲇⲏ ⲁⲛⲟⲕ ⲉ ⲧ ⲥϩⲁⲓ ⲛ̄ ⲛ̄ ⲛⲟⲃⲉ ⲙⲛ̄ ⲛ ⲁⲛⲟⲙⲓ̄ⲁ · ⲙⲛ̄ ⲛ̄ ⲁⲅⲁⲑⲟⲛ · ⲙ̄ ⲡ ⲕⲟⲥⲙⲟⲥ ⲧⲏⲣ ϥ̄ ϩⲛ̄ ⲛⲁ ϭⲓϫ · ⲙ̄ⲙⲓⲛ ⲙ̄ⲙⲟ ⲓ̈ ⲙⲓⲭⲁⲏⲗ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲡ ⲉⲧ ϫⲓ̈ ⲙ̄ⲙⲟ ⲟⲩ ⲉϩⲟⲩⲛ ϣⲁ ⲡ ⲛⲟⲩⲧⲉ · ⲉ ϥ ϯ ⲛⲁ ⲩ ⲛ̄ ⲛ̄ ⲁⲅⲁⲑⲟⲛ ⲛ̄ ⲛⲟⲃⲉ ϩⲱⲱ ϥ · ⲉ ϥ ⲥⲟⲡⲥⲡ̄ ⲙ̄ⲙⲟ ϥ ⲉ ⲧⲃⲏⲏⲧ ⲟⲩ ⲛ ϥ̄ ⲕⲱ ⲉⲃⲟⲗ ⲛ̄ ⲛⲁ ⲡⲁ ⲅⲉⲛⲟⲥ · ⲉⲧⲃⲉ ⲡⲁⲓ ϯ ⲣⲁϣⲉ ⲙ̄ ⲡ ⲟⲟⲩ ⁖ⲻ ⲙⲁⲑⲟⲩⲥⲁⲗⲁ ⲡ ϩⲗ̄ⲗⲟ ⲛ̄ ⲇⲓⲕⲁⲓⲟⲥ · ⲡ ⲉⲛⲧ ⲁ ϥ ⲁⲓⲁⲓ ⲕⲁⲗⲱⲥ ϩⲛ̄ ⲛ ϥ̄ ϩⲟⲟⲩ · ⲁⲣⲁ ⲟⲩ ϩⲱⲱ ϥ ⲡⲉ ⲡⲉⲕ ⲣⲁϣⲉ ⲙ̄ ⲡ ⲟⲟⲩ · ϫⲉ ϯ ⲛⲁⲩ ⲉⲣⲟ ⲕ ⲁ ⲕ ⲟⲩⲃⲁϣ · ⲧⲱⲛⲟⲩ ϩⲛ̄ ⲧ ⲙⲏⲏⲧⲉ ⲙ̄ ⲡⲉⲓ ⲁⲣⲓⲥⲧⲟⲛ ⲙ̄ ⲡ ⲟⲟⲩ ⁖ⲻ ⲡⲉϫⲁ ϥ ⲛ̄ϭⲓ ⲙⲁⲑⲟⲩⲥⲁⲗⲁ · ϫⲉ ⲁⲩⲱ ⲉⲧⲃⲉ ⲟⲩ ϯ ⲛⲁ ⲣⲁϣⲉ ⲁⲛ · ⲁⲛⲟⲕ ⲡⲉ ⲡ ⲙⲉϩϣⲙⲟⲩⲛ ϫⲓⲛ ⲁⲇⲁⲙ · ⲁ ⲡ ⲁⲣⲭⲁⲅ ⲅⲉⲗⲟⲥ ⲙⲓⲭⲁⲏⲗ ϫⲓ ⲙ̄ⲡⲁ ⲧⲱⲃϩ̄ ⲉϩⲣⲁⲓ ϣⲁ ⲡ ⲛⲟⲩⲧⲉ · ⲁ ϥ ⲭⲁⲣⲓⲍⲉ ⲛⲁ ⲓ ⲙ̄ ⲡⲉⲓ ⲛⲟϭ ⲛ̄ ⲁϩⲉ · ϩⲱⲥⲧⲉ ⲛ̄ⲧⲉ ⲡⲁ ⲁϩⲉ ⲙⲛ̄ ⲛⲁ ⲣⲙ̄ⲡⲟⲟⲩⲉ · ⲟⲩⲱⲧⲃ̄ ⲉ ⲡⲉⲛ ⲉⲓⲱⲧ ⲁⲇⲁⲙ · ⲙ̄ⲙⲁⲁⲃⲯⲓⲧⲉ ⲛ̄ ⲣⲟⲙⲡⲉ · ⲉⲧⲃⲉ ⲡⲁⲓ ϯ ⲣⲁϣⲉ ⲙ̄ ⲡ ⲟⲟⲩ · ⲛⲱϩⲉ ⲡ ⲇⲓⲕⲁⲓⲟⲥ · ϯ ⲛⲁⲩ ⲉⲣⲟ ⲕ ⲉ ⲕ ⲣⲁϣⲉ ⲙ̄ ⲡ ⲟⲟⲩ · ⲥⲱⲧⲙ̄ ⲡⲉϫⲁ ϥ ⲛ̄ϭⲓ ⲛⲱϩⲉ · ⲛ̄ ⲁϣ ⲛ̄ ϩⲉ ⲛ̄ ϯ ⲛⲁ ⲣⲁϣⲉ ⲁⲛ · ⲁⲩⲱ ⲛ̄ ⲧⲁ ⲧⲉⲗⲏⲗ · ⲉⲡⲉⲓⲇⲏ ⲁ ⲡ ⲛⲟⲩⲧⲉ ϭⲱⲛⲧ̄ ⲉϥ ⲉ ⲧ ⲡ ⲕⲟⲥⲙⲟⲥ ⲉⲃⲟⲗ · ⲁ ϥ ⲧⲁⲁⲧ ⲉϩⲟⲩⲛ ⲉ ⲧ ⲕⲓⲃⲱⲇⲟⲥ · ⲙⲛ̄ ⲧⲁ ⲥϩⲓ̈ⲙⲉ ⲙⲛ̄ ⲛⲁ ϣⲏⲣⲉ · ⲙⲛ̄ ⲛ ⲉⲧ ⲕⲓⲙ ⲧⲏⲣ ⲟⲩ ϩⲓ̄ϫⲙ̄ ⲡ · ⲁ ϥ ϣⲧⲁⲙ ⲉⲣⲱ ⲛ ⲙ̄ ⲡ ⲣⲟ ⲛ̄ ⲧⲕⲟⲓⲃⲱⲇⲟⲥ · ⲁ ⲛ ⲕⲁⲧⲁϩⲣⲁⲕⲧⲏⲥ ⲛ̄ ⲧ ⲡⲉ ⲟⲩⲱⲛ ⲙⲛ̄ ⲛⲁⲡ · ⲁ ⲩ ⲕⲱⲧⲉ ⲉⲣⲟ ⲛ ⲛ̄ ϩⲙⲉ ⲛ̄ ϩⲟⲟⲩ · ⲙⲛ̄ ϩⲙⲉ ⲛ̄ ⲟⲩϣⲏ · ⲙ̄ⲡⲉ ⲛ ⲛⲁⲩ ⲉ ⲣⲏ ⲟⲩⲇⲉ ⲟⲟϩ · ⲟⲩⲇⲉ ⲥⲓⲟⲩ · Ⲁⲗⲗⲁ ⲙⲓⲭⲁⲏⲗ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲣ̄ ϩⲙ̄ⲙⲉ ⲙ̄ⲙⲟ ⲛ · ⲙⲛ̄ ⲧ ⲕⲟⲓⲃⲱⲇⲟⲥ · ⲁ ϥ ϭⲱ ⲉ ϥ ⲥⲟⲡⲥⲡ̄ ⲙ̄ ⲡ ⲛⲟⲩⲧⲉ ϣⲁⲛⲧⲉ ⲡ ⲙⲟⲟⲩ ⲥⲃⲟ ⲕ ⲛ ϥ̄ ϭⲱϣⲧ̄ ⲉⲃⲟⲗ ⲛ̄ϭⲓ ⲡ ⲡ ⲉⲧ ϣⲟⲩⲟⲟⲩ ⲛ̄ ⲧⲁ ⲟⲩϫⲁⲓ ⲙⲛ̄ ⲛⲉⲧ ⲛⲙ̄ⲙⲁ ⲓ̈ ⲉⲧⲃⲉ ⲡⲁⲓ̈ ϯ ⲣⲁϣⲉ ⲙ̄ ⲡ ⲟⲟⲩ ⁖ Ⲁⲃⲣⲁϩⲁⲙ ⲡ ⲡⲁⲧⲣⲓⲁⲣⲭⲏⲥ · ⲁⲣⲁ ⲁ ⲕ ⲣⲁϣⲉ ϩⲱⲱ ⲕ ⲙ̄ ⲡ ⲟⲟⲩ · ϩⲙ̄ ⲡ ϣⲁ ⲙ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ · ⲥⲉ ⲡⲉϫⲁ ϥ ϯ ⲣⲁϣⲉ ⲙ̄ ⲡ ⲟⲟⲩ ⲉⲡⲉⲓ ⲇⲏ · ⲁⲛⲟⲕ ⲡⲉ ⲡ ϣⲟⲣⲡ̄ ⲛ̄ ⲣⲱⲙⲉ · ⲛ̄ⲧ ⲁ ⲙⲓⲭⲁⲏⲗ ϭⲟⲓⲗⲉ ⲉⲣⲟ ϥ · ⲙⲛ̄ ⲡⲁ ϫⲥ̄ · ⲙⲛ̄ ⲛ ϥ̄ ⲕⲉ ϣⲃⲏⲣ ⲁⲣⲭ ⲁⲅⲅⲉⲗⲟⲥ ⲅⲁⲃⲣⲓⲏⲗ · ⲁⲩⲱ ⲁ ⲙⲓⲭⲁⲏⲗ · ⲥⲟⲡⲥⲡ̄ ⲙ̄ ⲡ ⲛⲟⲩⲧⲉ ⲉϫⲱ ⲓ ⲁ ϥ ϯ ⲛⲁ ⲓ ⲛ̄ ⲓⲥⲁⲁⲕ ⲡⲁ ϣⲏⲣⲉ · Ⲁⲩⲱ ⲉϣⲱⲡⲉ ⲣⲱ ϯ ⲙ̄ⲡϣⲁ · ⲁ ⲓ ⲟⲩⲱⲙ ⲛⲙ̄ⲙⲁ ϥ ⲛ̄ϩⲟⲩⲛ ϩⲁ ⲡ ϣⲏⲛ ⲙ̄ⲙⲁⲃⲣⲏ · ⲉⲧⲃⲉ ⲡⲁⲓ ϯ ⲣⲁϣⲉ ⲙ̄ ⲡ ⲟⲟⲩ ⁖ⲻ ⲓ̈ⲥⲁⲁⲕ ⲡ ⲇⲓⲕⲁⲓⲟⲥ ⲡ ϣⲏⲣⲉ ⲙ̄ ⲡ ⲉⲣⲏⲧ ⲉⲧ ⲟⲩⲁⲁⲃ · ⲁⲩⲱ ⲧⲉ ⲑⲩⲥⲓⲁ ⲉⲧ ⲟⲩⲁⲁⲃ ⲉⲧ ϣⲏⲡ ⲙ̄ ⲡ ⲛⲟⲩⲧⲉ ⲉⲧ ⲟⲛϩ̄ · ⲁϩⲣⲟ ⲕ ϩⲱⲱ ⲕ ⲉ ⲕ ⲥⲧⲟⲗⲓⲍⲉ · ⲛ̄ ϯ ϩⲉ ⲧⲏⲣ ⲥ̄ · ϩⲙ̄ ⲡ ϣⲁ ⲙ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ · ⲉ ⲓ ⲥⲧⲟⲗⲓⲍⲉ · ⲡⲉϫⲁ ϥ ϫⲉ ⲁⲛⲅ̄ ⲟⲩ ϣⲏⲣⲉ ⲛ̄ ⲟⲩⲱⲧ ⲙ̄ ⲡⲁ ⲉⲓⲱⲧ ⲙⲛ̄ ⲧⲁ ⲙⲁⲁⲩ ⲁⲩⲱ ⲟⲩ ⲁϭⲣⲏⲛ ⲧⲉ ⲧⲁ ⲙⲁⲁⲩ · ⲉ ⲙⲛ̄ⲧⲁ ⲩ ϣⲏⲣⲉ ⲛ̄ⲥⲁⲃⲗ̄ⲗⲁ ⲓ̈ ⲟⲩⲇⲉ ⲛ̄ ⲥⲉ ⲛⲁ ϫⲡⲟ ⲁⲛ · ⲙⲛ︦ⲛ︦ⲥⲱ ⲓ · ⲁ ⲡⲁ ⲉⲓⲱⲧ ⲙⲟⲣⲧ̄ ⲉ ⲛⲁ ϭⲓϫ · ⲙⲛ̄ ⲛⲁ ⲟⲩⲣⲏⲏⲧⲉ · ⲁ ϥ ⲧⲁⲗⲟ ⲓ ⲉϫⲛ̄ ⲟⲩ ⲱⲛⲉ ϩⲓϫⲛ̄ ⲟⲩ ⲧⲟⲟⲩ ⲛ̄ ϫⲁⲓⲉ · ⲁ ⲓ ⲛⲁⲩ ϩⲛ̄ ⲛⲁ ⲃⲁⲗ ⲉ ⲧ ϭⲟⲣⲧⲉ ϩⲛ̄ ⲧ ϭⲓϫ ⲙ̄ ⲡⲁ ⲉⲓⲱⲧ · ϫⲉ ⲉ ϥ ⲛⲁ ⲕⲱ ⲛ ⲥ̄ ⲙ̄ⲙⲟⲓ · ⲁ ϥ ⲉⲓ ⲛ̄ ⲧⲉ ⲩⲛⲟⲩ ⲛ̄ϭⲓ ⲡ ⲁⲣⲭⲁⲅⲅⲉⲗⲟⲥ ⲙⲓⲭⲁⲏⲗ · ⲁ ϥ ⲁⲙⲁϩⲧⲉ ⲛ̄ ⲧ ϭⲟⲣⲧⲉ ϩⲛ̄ ⲧ ϭⲓϫ ⲙ̄ ⲡⲁ ⲉⲓⲱⲧ ⲁ ϥ ϯ ⲛ ⲟⲩ ⲉⲥⲟⲟⲩ ⲉ ⲡⲁ ⲙⲁ · ⲉ ⲡ ⲧⲁⲗⲟ ⲉϩⲣⲁⲓ · ⲁ ⲧⲁ ⲑⲩⲥⲓⲁ ϣⲱⲡⲉ ⲉ ⲥ ϫⲏⲕ ⲉⲃⲟⲗ · ⲉⲧⲃⲉ ⲡⲁⲓ ϯ ⲣⲁϣⲉ ⲙ̄ ⲡ ⲟⲟⲩ ⁖ⲻ Ⲡ ⲡⲁⲧⲣⲓⲁⲣⲭⲏⲥ ⲓⲁⲕⲱⲃ · ⲡ ⲉⲛⲧ ⲁ ϥ ϭⲙ̄ϭⲟⲙ ⲙⲛ̄ ⲡ ⲛⲟⲩⲧⲉ · ⲁⲩⲱ ⲛ̄ ⲇⲩⲛⲁⲧⲟⲥ · ⲙⲛ̄ ⲛ̄ ⲣⲱⲙⲉ · ⲁⲣⲁ ⲕ ⲣⲁϣⲉ ⲙ̄ ⲡ ⲟⲟⲩ ϩⲱⲱ ⲕ ϩⲙ̄ ⲡ ϣⲁ ⲙ̄ ⲡ ⲁⲣⲭⲁⲅⲅⲉⲗⲟⲥ ⲙⲓⲭⲁⲏⲗ · ⲥⲉ ⲡⲉϫⲁ ϥ ϯ ⲣⲁϣⲉ ⲙ̄ ⲡ ⲟⲟⲩ ⲉ ⲡⲉ ϩⲟⲩⲟ ⲉⲡⲉⲓⲇⲏ · ⲛ̄ⲧⲉⲣⲉ ⲏ̄ⲥⲁⲩ ⲡⲁ ⲥⲟⲛ · ⲇⲓⲱⲕⲉ ⲓ̈ ⲛ̄ⲥⲱ ⲓ̈ ⲉ ⲙⲟⲟⲩⲧ · ⲁ ⲓ ⲃⲱⲕ ⲉ ⲧ ⲙⲉⲥⲟⲡⲟⲇⲁⲙⲓⲁ ⲛ̄ ⲧ ⲥⲩⲣⲓⲁ ⲉⲣⲁⲧ ϥ̄ ⲛ̄ ⲗⲁⲃⲁⲛ · ⲙⲓⲭⲁⲏⲗ ⲡ ⲉⲛⲧ ⲁ ϥ ⲉⲓ ϣⲁⲣⲟ ⲓ̈ · ⲁ ϥ ⲡⲱⲣϫ̄ ⲛⲁ ⲓ ⲉⲃⲟⲗ ⲁ ϥ ⲥⲙⲟⲩ ⲉⲣⲟ ⲓ ⲙⲛ̄ ⲛⲁ ϣⲏⲣⲉ · ⲙⲛ̄ ⲛⲁ ϩⲓ̈ⲟⲟⲙⲉ ⲉⲧⲃⲉ ⲡⲁⲓ ⲛ̄ⲧ ⲁ ⲡⲓ︦ⲏ︦ⲗ︦ ϫⲓ ⲣⲁⲛ ⲉⲃⲟⲗ ⲛ̄ ϩⲏⲧ · ⲉⲧⲃⲉ ⲡⲁⲓ ϯ ⲣⲁϣⲉ ⲙ̄ ⲡ ⲟⲟⲩ · Ⲱ̄ ⲓⲱⲥⲏⲫ ⲡ ⲇⲓⲕⲁⲓⲟⲥ · ⲛ̄ ⲥⲁⲃⲉ ⲡ ⲉⲛⲧ ⲁ ⲩ ⲕⲱϩ ⲉⲣⲟ ϥ ⲉ ⲕ ⲣ̄ ⲟⲩ · ϩⲱⲱ ⲕ ⲙ̄ ⲡⲉⲓ ⲙⲁ ⲙ̄ ⲡ ⲟⲟⲩ · ⲉ ⲕ ⲣⲁϣⲉ ϩⲙ̄ ⲡ ϣⲁ ⲙ̄ ⲡ ⲁⲣⲭⲁⲅⲅⲉⲗⲟⲥ ⲙⲓⲭⲁⲏⲗ · ⲁⲗⲗⲁ ⲡⲉϫⲁ ϥ ⲛ̄ϭⲓ ⲓ̈ⲱⲥⲏⲫ ⲡ ⲇⲓⲕⲁⲓⲟⲥ · ϫⲉ ⲁⲗⲏⲑⲱⲥ ϯ ⲙ̄ⲡϣⲁ ⲛ̄ ⲣⲁϣⲉ ⲙ̄ ⲡ ⲟⲟⲩ · ϫⲉ ⲛ̄ⲧⲉⲣⲉ ⲛⲁ ⲥⲛⲏⲩ ⲕⲱϩ ⲉⲣⲟ ⲓ ⲁ ⲩ ⲧⲁⲁ ⲧ ⲉⲃⲟⲗ · ⲉ ⲩ ⲛ̄ ϣⲙ̄ⲙⲟ · ⲁ ⲓ ϣⲱⲡⲉ ⲛ̄ ⲉⲃⲓⲏⲛ · ⲛ̄ ⲧⲁⲗⲁⲓⲡⲟⲣⲟⲥ · ⲛ̄ ⲁⲧ ⲣⲱⲙⲉ ϩⲛ̄ ⲟⲩ ⲛⲟϭ ⲛ̄ ⲑⲗⲓⲯⲓⲥ · ⲁ ⲡ ⲁⲣⲭⲁⲅⲅⲉⲗⲟⲥ ⲙⲓ̈ⲭⲁⲏⲗ ⲉ ⲓ ϣⲁⲣⲟ ⲓ ⲁ ϥ ⲛⲁϩⲙ ⲧ̄ ⲁ ϥ ⲁⲁⲧ ⲛ̄ ⲣ̄ⲣⲟ · ⲉⲧⲃⲉ ⲡⲁⲓ ϯ ⲣⲁϣⲉ ⲙ̄ ⲡ ⲟⲟⲩ ⁖ Ⲙⲱⲩⲥⲏⲥ ⲙⲛ̄ ⲁⲁⲣⲱⲛ · ⲙⲛ̄ ⲓⲏⲥⲟⲩ ⲛ̄ ⲛⲁⲩⲏ · ⲁϩⲣⲱ ⲧⲛ̄ ⲛ̄ ϩⲱⲧ ⲧⲏⲩⲧⲛ̄ ϩⲙ̄ ⲡⲉⲓ ⲛⲟϭ ⲛ̄ ⲣⲁϣⲉ ϩⲙ̄ ⲡ ϣⲁ ⲙ̄ ⲡ ⲁⲣⲭⲁⲅⲅⲉⲗⲟⲥ ⲙⲓⲭⲁⲏⲗ · ⲡⲉϫⲁ ⲩ ⲛ̄ϭⲓ ⲛ ⲉⲧ ⲟⲩⲁⲁⲃ · ϫⲉ ⲡⲱⲛ ⲣⲱ ⲡⲉ ⲡ ϣⲁ ⲁⲩⲱ ⲧⲛ̄ ⲣⲁϣⲉ · ϫⲉ ⲙⲓⲭⲁⲏⲗ ⲡ ⲉⲛⲧ ⲁ ϥ ⲙⲟⲟϣⲉ ⲛⲙ̄ⲙⲁ ⲛ · ⲙⲛ̄ ⲡϥ̄ ⲗⲁⲟⲥ · ⲁⲩⲱ ⲁ ϥ ϭⲱⲧⲡ̄ ⲛ̄ ⲛⲉⲛ ϫⲁϫⲉ ⲁ ϥ ϫⲓ̈ ⲙⲟⲉⲓⲧ ϩⲏⲧ ⲛ̄ ⲉϩⲟⲩⲛ ⲉⲡ ⲙ̄ ⲡ ⲉⲣⲏⲧ ⲉⲧⲃⲉ ⲡⲁⲓ ⲧⲛ̄ ⲣⲁϣⲉ ⲙ̄ ⲡ ⲟⲟⲩ · Ⲅⲉⲇⲉⲱⲛ ϯ ⲛⲁⲩ ⲉⲣⲟ ⲕ ⲉ ⲕ ⲣⲁϣⲉ ⲙ̄ ⲡ ⲟⲟⲩ ϩⲱⲱ ⲕ ϩⲙ̄ ⲡ ⲁⲣⲓⲥⲧⲟⲛ · ⲙ̄ ⲙⲓ̈ⲭⲁⲏⲗ · ϯ ⲣⲁϣⲉ ϩⲱⲱ ⲧ ⲡⲉϫⲁ ϥ ⲙ̄ ⲡ ⲟⲟⲩ · ⲉⲡⲉⲓⲇⲏ ⲙⲓ̈ⲭⲁⲏⲗ · ⲡ ⲉⲛⲧ ⲁ ϥ ⲉⲓ ϣⲁⲣⲟ ⲓ · ⲁ ϥ ⲙⲁϩⲧ̄ ϩⲛ̄ ⲧⲉϥ ϭⲟⲙ · ⲁ ϥ ⲃⲱⲕ ⲁ ϥ ⲡⲁⲧⲁⲥⲥⲉ ⲙ̄ⲙⲁϯ ϩⲁⲙ · ⲁ ϥ ⲟⲩϫⲁⲓ ⲛ̄ϭⲓ ⲡⲁ ⲗⲁⲟⲥ · ⲉⲧⲃⲉ ⲡⲁⲓ ϯ ⲣⲁϣⲉ ⲙ̄ ⲡ ⲟⲟⲩ ⁖ⲻ Ⲱ̄ ⲙⲁⲛⲱⲉ ⲙⲛ̄ ⲁⲛⲛⲁ ⲧⲉϥ ⲥϩⲓⲙⲉ · ⲟⲩⲏⲏⲣ ⲡⲉⲡⲉⲧⲛ̄ ⲣⲁϣⲉ ⲙ̄ ⲡ ⲟⲟⲩ · ⲡⲉϫⲁ ⲩ ⲛ̄ϭⲓ ⲛⲉ ⲕⲣⲓⲧⲏⲥ ϫⲉ Ⲉⲡⲉⲓⲇⲏ · ⲁⲛⲟⲛ ϩⲉⲛ ⲁϭⲣⲏⲛ ϫⲓⲛ ⲧⲛ̄ ⲙⲛ︦ⲧ︦ ⲕⲟⲩⲓ̈ ⲙ̄ⲡⲉ ϣⲏⲣⲉ ϣⲱⲡⲉ ⲛⲁ ⲛ · ⲁ ⲛ ϭⲱ ⲛ̄ ϣⲗⲏⲗ ⲉⲛ ⲧ ⲁⲗⲉ ⲡⲣⲟⲥ ⲫⲟⲣⲁ ⲉϩⲣⲁⲓ̈ · ⲙ̄ ⲡ ⲛⲟⲩⲧⲉ · ⲉ ⲩ ⲣ̄ ⲡ ⲙⲉⲉⲩⲉ ⲛⲁ ⲛ · ⲁ ⲡ ⲛⲟⲩⲧⲉ ϯ ⲛⲁ ⲛ ⲛ̄ ⲥⲁⲙⲯⲱⲛ ⲡ ⲇⲩⲛⲁⲧⲟⲥ ⲁⲩⲱ ⲡ ⲉⲛ ⲕⲉ ϣⲏⲣⲉ ϩⲱⲱ ϥ ⲣⲁϣⲉ ⲛⲙ̄ⲙⲁ ⲛ ⲙ̄ ⲡ ⲟⲟⲩ · ⲇⲁⲩⲉⲓⲇ ⲡ ⲉⲓⲱⲧ ⲙ̄ ⲡⲉ ⲭⲥ̄ · ⲕⲁⲧⲁ ⲥⲁⲣⲝ̄ ⲁⲩⲱ ⲡ ⲣ̄ⲣⲟ ⲛ̄ ⲇⲓⲕⲁⲓⲟⲥ · ϯ ⲛⲁⲩ ⲉⲣⲟ ⲕ ⲙ̄ ⲡ ⲟⲟⲩ ⲉ ⲕ ϭⲛ̄ϭⲛ̄ ϩⲛ̄ ⲧⲕ̄ ⲕⲓⲑⲁⲣⲁ · ⲙ̄ ⲡⲛ︦ⲓ︦ⲕⲟⲛ ⲙ̄ ⲙⲏⲧ ⲛ̄ ⲕⲁⲡ ϩⲙ̄ ⲡ ⲁⲣⲓⲥⲧⲟⲛ ⲛ̄ⲧ ⲁ ⲙⲓ̈ⲭⲁⲏⲗ ⲕⲁⲗⲉⲓ ⲙ̄ⲙⲟ ⲓ̈ ⲉⲣⲟ ϥ ⲙ̄ ⲡ ⲟⲟⲩ · ⲥⲉ ⲡⲉϫⲁ ϥ ϯ ⲣⲁϣⲉ ⲁⲩⲱ ϯ ⲥⲧⲟ ⲗⲓⲍⲉ ⁖ ⲉⲡⲉⲓⲇⲏ ⲉⲣⲉ ⲛⲉ ϩⲣⲏⲧⲟⲛ · ⲛ̄ ⲛ̄ ϣⲁϫⲉ ⲧⲏⲣ ⲟⲩ · ⲙ̄ ⲡ ϫⲥ̄ ⲙⲛ̄ ⲛⲉϥ ⲗⲟⲅⲟⲥ ϩⲓϫⲛ̄ ⲛⲉ ⲡⲗⲁⲝ ⲙ̄ ⲡⲁ ϩⲏⲧ · ⲁⲩⲱ ⲡ ⲉⲧ ⲧⲟⲟⲙⲉ ϩⲱⲱ ϥ ⲉ ⲡⲉⲓ ϣⲁⲡⲉ ⲡⲁⲓ · ϫⲉ ϣⲁⲣⲉ ⲡ ⲁⲅⲅⲉⲗⲟⲥ ⲙ̄ ⲡ ϫⲥ̄ ⲕⲱⲧⲉ ⲉ ⲛ ⲉⲧ ⲣ̄ ϩⲟⲧⲉ ϩⲏⲧ ϥ̄ · ⲁⲩⲱ ϣⲁ ϥ ⲛⲁϩⲙ ⲟⲩ · ⲉⲧⲃⲉ ⲡⲁⲓ̈ ϯ ⲣⲁϣⲉ ⲙ̄ ⲡ ⲟⲟⲩ ⁖ Ⲥⲟⲗⲟ ⲙⲱⲛ ⲡ ⲥⲟⲫⲟⲥ · ⲉⲓⲉ ⲛ ⲅ̄ ⲣⲁϣⲉ ⲁⲛ ⲛ̄ⲧⲟⲕ ⲙ̄ ⲡ ⲟⲟⲩ ϩⲙ̄ ⲡ ⲣⲁϣⲉ ⲙ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ · ⲥⲉ ⲡⲉϫⲁ ϥ ⲛ̄ϭⲓ ⲥⲟⲗⲟⲙⲱⲛ · ¹ ϯ ⲣⲁϣⲉ ⲙ̄ ⲡ ⲟⲟⲩ · ⲉⲡⲉⲓⲇⲏ ⲙⲓⲭⲁⲏⲗ · ⲡ ⲁⲣⲭⲁⲅⲅⲉⲗⲟⲥ · ⲡ ⲉⲛⲧ ⲁ ϥ ⲁⲁ ϩⲉ ⲣⲁⲧ ϥ̄ ⲛⲙ̄ⲙⲁ ⲓ ϫⲓⲛⲧⲁ ⲙⲛ︦ⲧ︦ ⲕⲟⲩⲓ̈ · ⲁ ϥ ⲧⲣⲉ ⲟⲩ ⲉⲓⲣⲏⲛⲏ ϣⲱⲡⲉ ϩⲛ̄ ⲛⲁ ϩⲟⲟⲩ · ⲁ ϥ ϥⲓ ⲙ̄ⲡⲁ ⲧⲱⲃϩ̄ ⲉϩⲣⲁⲓ ϣⲁ ⲡ ⲛⲟⲩⲧⲉ · ⲁ ⲓ ⲕⲱⲧ ⲙ̄ ⲡⲉϥ ⲏⲓ ⁖ⲻ Ⲉⲍⲉⲕⲓⲁⲥ ⲡ ⲣ̄ⲣⲟ ⲛ̄ ⲇⲓⲕⲁⲓⲟⲥ · ⲕ ⲣⲁϣⲉ ϩⲱⲱ ⲕ ⲙ̄ ⲡ ⲟⲟⲩ ϩⲙ̄ ⲡ ϣⲁ ⲙ̄ ⲡⲁⲣⲭⲏⲥⲧⲣⲁϯⲅⲟⲥ ⲙⲓ̈ⲭⲁⲏⲗ · ⲥⲉ ⲡⲉϫⲁ ϥ ϯ ⲣⲁϣⲉ · ⲉⲡⲉⲓⲇⲏ ⲙ̄ ⲡ ⲛⲁⲩ ⲛ̄ ⲧⲁ ⲛ̄ ⲁⲥⲥⲩⲣⲓⲟⲥ ⲕⲱⲧⲉ ⲉⲣⲟ ⲓ̈ · ⲙⲛ̄ ⲡⲁ ⲗⲁⲟⲥ · ⲙⲓ̈ⲭⲁⲏⲗ ⲡ ⲁⲣⲭⲁⲅⲅⲉⲗⲟⲥ ⲡ ⲉⲛⲧ ⲁ ϥ ⲃⲱⲕ ⲁ ϥ ⲡⲁⲧⲁⲥⲥⲉ ⲙ̄ⲙⲟ ⲟⲩ · ⲛ̄ ⲧⲉⲩ ϣⲉ ⲉ ⲩ ⲉⲓⲣⲉ ⲙ̄ ⲙⲛ︦ⲧ︦ ϣⲙⲏⲛ ⲛ̄ ⲧⲃⲁ ⲟⲩ ϭⲁⲥ ⲛ̄ ⲣⲱⲙⲉ · ⲁ ⲓ̈ ⲟⲩϫⲁⲓ̈ ⲙⲛ̄ ⲡⲁ ⲗⲁⲟⲥ · ⲉⲧⲃⲉ ⲡⲁⲓ ϯ ⲣⲁϣⲉ ⲙ̄ ⲡ ⲟⲟⲩ ⁖ Ⲱ̄ ⲏⲥⲁⲓ̈ⲁⲥ ⲡ ⲛⲟϭ ⲙ̄ ⲡⲣⲟⲫⲏⲧⲏⲥ · ⲟⲩ [ϩⲱⲱⲕ ⲡⲉ] ⲡⲉⲕ ⲣⲁϣⲉ ϩⲙ̄ ⲡ ϣⲁ ⲙ̄ ⲡ ⲁⲣⲭⲁⲅⲅⲉⲗⲟⲥ ⲙⲓⲭⲁⲏⲗ · ⲡⲁⲓ̈ ⲡⲉ ⲡ ⲣⲁϣⲉ · ⲡⲉϫⲁ ϥ ϫⲉ ⲛ̄ ⲛⲟϭⲛⲉϭ ⲧⲏⲣ ⲟⲩ ⲙⲛ̄ ⲛⲉⲓ̈ ⲥⲱϣ ⲛ̄ⲧ ⲁ ⲩ ⲧⲁⲁ ⲩ ⲛⲁ ⲓ ϩⲓⲧⲛ̄ ⲙⲁⲛⲁⲥⲥⲏ · ⲙⲛ̄ ⲛ ⲉⲧ ⲛⲙ̄ⲙⲁ ϥ ⲙⲓⲭⲁⲏⲗ ⲡ ⲉⲛⲧ ⲁ ϥ ⲁⲁϩⲉ ⲣⲁⲧ ϥ̄ ⲛⲙ̄ⲙⲁ ⲓ · ⲁⲩⲱ ⲛ̄ⲧⲟϥ ⲡ ⲉⲛⲧ ⲁ ϥ ϯ ϭⲟⲙ ⲛⲁ ⲓ̈ ϣⲁⲛⲧ ⲟⲩⲁⲥⲧ̄ ϩⲛ̄ ⲧⲁ ⲙⲏⲏⲧⲉ ϩⲛ̄ ⲟⲩ ⲗⲉⲛⲑⲏⲛ ⲛ̄ ϣⲉ · ⲉⲧⲃⲉ ⲡⲁⲓ ϯ ⲣⲁϣⲉ ⲙ̄ⲡⲟⲟⲩ ⲡⲁ ⲉⲓⲱⲧ ⲉⲧ ⲟⲩⲁⲁⲃ ⁖
6	0	sText1	Ⲡ ⲡ ⲉⲧ ⲟⲩⲁⲁⲃ ⲓⲉⲣⲉⲙⲓ̈ⲁⲥ ϯ ⲛⲁⲩ ⲉⲣⲟ ⲕ ⲙ̄ ⲡ ⲟⲟⲩ ⲙⲛ̄ ⲡⲉⲕ ⲛⲟϭ ⲛ̄ ϩⲏⲃⲥ̄ ⲛ̄ ⲟⲩⲟⲉⲓⲛ ⲉ ⲕ ⲣⲁϣⲉ ϩⲙ̄ ⲡ ϣⲁ ⲙ̄ ⲡ ⲁⲣⲭⲁⲅⲅⲉⲗⲟⲥ ⲙⲓⲭⲁⲏⲗ · ⲥⲉ ϯ ⲣⲁϣⲉ ⲧⲱⲛⲟⲩ · ⲡⲉϫⲁ ϥ ⲉⲡⲉⲓⲇⲏ ⲁ ⲓ̈ ⲣ̄ ⲥϣ̄ϥⲉ ⲛ̄ ⲣⲟⲙⲡⲉ ⲉ ⲓ ϣⲟⲟⲡ ϩⲛ̄ ⲧ ⲁⲓⲭⲙⲁⲗⲱⲥⲓⲁ · ⲙⲛ̄ ⲡⲁ ⲗⲁⲟⲥ · ⲁ ⲡ ⲁⲣⲭ ⲁⲅⲅⲉⲗⲟⲥ ⲉⲧ ⲟⲩⲁⲁⲃ · ⲙⲓⲭⲁⲏⲗ · ⲥⲟⲡⲥⲡ̄ ⲙ̄ ⲡ ⲉⲧ ⲟⲛϩ̄ ϣⲁ ⲛⲓ ⲉⲛⲉϩ · ⲁ ϥ ϯ ⲛ̄ ⲟⲩ ⲛⲁ · ⲉ ⲡ ϩⲏⲧ ⲛ̄ ⲛ̄ ⲣⲱⲙⲉ · ⲛ̄ⲃⲁⲃⲩⲗⲱⲛⲓⲟⲥ · ⲁ ⲩ ⲕⲁⲁ ⲛ ⲉⲃⲟⲗ · ⲁ ⲓ ⲕⲧⲟ ⲓ ⲛ̄ ⲕⲉ ⲥⲟⲡ ⲉ ⲑ ⲓⲉⲗⲏ︦ⲙ︦ · ⲙⲛ̄ ⲡⲁ ⲗⲁⲟⲥ · ⲉⲧⲃⲉ ⲡⲁⲓ̈ ϯ ⲣⲁϣⲉ ⲙ̄ ⲡ ⲟⲟⲩ ⁖ Ⲓⲉⲍⲉⲕⲓⲏⲗ ⲡ ⲡⲣⲟⲫⲏⲧⲏⲥ ⲁⲙⲟⲩ ⲛ ⲅ̄ ⲧⲁⲙⲟ ⲛ ϫⲉ ⲉⲧⲃⲉ ⲟⲩ ⲕ ϫⲓϥⲟϭⲥ̄ ⲙ̄ ⲡ ⲟⲟⲩ ϩⲁ ⲡ ⲣⲁϣⲉ ⲙ̄ ⲡ ϣⲁ ⲙ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓ̈ⲭⲁⲏⲗ · ϩⲛ̄ ⲟⲩ ⲡⲁⲣϩⲏⲥⲓⲁ · Ⲉⲓⲥ ⲕⲩⲣⲧⲁ ⲡⲉϫⲁ ϥ ⲁⲩⲱ ⲉ ⲓ ⲧⲉⲗⲏⲗ ϫⲉ ⲙⲓⲭⲁⲏⲗ · ⲡ ⲛⲟϭ ⲛ̄ ⲁⲣⲭⲁⲅⲅⲉⲗⲟⲥ · ⲁ ϥ ⲉⲓⲛⲉ ⲛ̄ ⲟⲩ ⲕⲉⲫⲁⲗⲓ̈ⲥ ⲛⲁ ⲓ̈ ⲛ̄ ϫⲱⲱⲙⲉ · ⲁ ϥ ⲟⲩⲉϩ ⲥⲁϩⲛⲉ ⲛⲁ ⲓ̈ ⲁ ⲓ ⲟⲩⲟⲙ ⲥ̄ · ⲁ ⲛⲉ ⲡⲣⲟⲫⲓϯⲁ ϭⲱⲗⲡ̄ ⲛⲁ ⲓ ⲉⲃⲟⲗ · ⲉ ⲧⲃⲉ ⲡⲁⲓ ϯ ⲣⲁϣⲉ ⲙ̄ ⲡ ⲟⲟⲩ ⁖ Ⲁⲛⲁⲛⲓⲁⲥ · Ⲁⲍⲁⲣⲓⲁ ⲥ · Ⲙⲓⲥⲁⲏⲗ · ⲁⲣⲏⲩ ⲧⲉⲧⲛ̄ ⲣⲁϣⲉ ⲙ̄ ⲡ ⲟⲟⲩ ϩⲙ̄ ⲡ ϣⲁ ⲙ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ · ⲥⲉ ⲡⲉϫⲁ ⲩ ⲛ̄ϭⲓ ⲡ ϣⲟⲙⲛ︦ⲧ︦ ⲛ̄ ϩⲁⲅⲓⲟⲥ · ⲉⲧ ⲟⲩⲁⲁⲃ ⲧⲛ̄ ⲣⲁϣⲉ ⲁⲩⲱ ⲧⲛ̄ ⲧⲉⲗⲏⲗ · ϫⲉ ⲡ ⲉⲧⲛ︦ ⲣ︦ ϣⲁ ⲛⲁ ϥ ⲙ̄ ⲡ ⲟⲟⲩ · ⲛ̄ⲧⲟϥ ⲡ ⲉⲛⲧ ⲁ ϥ ⲉⲓ · ⲉ ⲧ ⲙⲏⲏⲧⲉ ⲛ̄ ⲧⲉ ϩⲣⲱ ⲛ̄ ⲥⲁⲧⲉ · ⲉⲧ ⲙⲟⲩϩ ⲁ ϥ ⲟϣⲙ ⲥ̄ ϩⲁⲣⲟ ⲛ · ⲁ ϥ ⲧⲣⲉ ⲡ ⲣ︤ⲣⲟ ⲡⲓⲥⲧⲉⲩⲉ ⲉ ⲡ ⲛⲟⲩⲧⲉ · ⲁ ⲧⲛ̄ ⲙⲛ︦ⲧ︦ ⲙⲁⲣⲧⲩⲣⲟⲥ ϫⲱⲕ ⲉⲃⲟⲗ · ⲉⲡⲉⲓⲇⲏ ⲧⲛ̄ ⲣⲁϣⲉ ⲙ̄ ⲡ ⲟⲟⲩ · ϩⲙ̄ ⲡⲉⲓ ⲛⲟϭ ⲛ̄ ϣⲁ · ϯ ⲙⲉⲉⲩⲉ ϫⲉ ⲉ ⲕ ⲣⲁϣⲉ ⲛ̄ ϩⲟⲩⲟ · ⲡⲉϫⲁ ϥ ⲛ̄ϭⲓ ⲇⲁⲛⲓⲏⲗ · ϫⲉ ⲁⲩⲱ ⲁϣ ⲡⲉ ⲡⲉⲕ ⲣⲁϣⲉ · Ⲉⲡⲉⲓⲇⲏ · ⲛ̄ ⲟⲩ ⲥⲟⲡ ⲛ̄ ⲟⲩⲱⲧ ⲁⲛ ⲡⲉ · ⲟⲩⲇⲉ ⲛ̄ ⲥⲛⲁⲩ ⲁⲛ ⲛⲉ · ⲛ̄ⲧ ⲁ ⲓ ⲛⲁⲩ ⲉ ⲙⲓⲭⲁⲏⲗ · ⲡ ⲁⲣⲭⲱⲛ ⲙ̄ ⲙⲉ · ⲁⲩⲱ ⲙ̄ ⲡ ⲛⲁⲩ ⲛⲧ ⲁ ⲩ ⲛⲟϫ ⲧ̄ ⲉ ⲡϣⲏⲓⲛ︦ⲙ︦ⲙⲟⲩⲓ · ⲡ ⲁⲣⲭⲏⲥⲧⲣⲁⲧⲏⲅⲟⲥ ⲙⲓⲭⲁⲏⲗ · ⲡ ⲉⲛⲧ ⲁ ϥ ⲉⲓ ϣⲁⲣⲟ ⲛ · ⲁ ϥ ϣⲧⲁⲙ ⲛ̄ ⲧ ⲧⲁⲡⲣⲟ · ⲛ︦ ⲙ︦ ⲙⲟⲩⲓ · ⲉⲧⲃⲉ ⲡⲁⲓ ϯ ⲣⲁϣⲉ ⲙ̄ ⲡ ⲟⲟⲩ · ⲡ ⲙⲛ︦ⲧ︦ ⲥⲛⲟⲟⲩⲥ ⲛ̄ ⲁⲡⲟⲥⲧⲟⲗⲟⲥ · ⲁⲣⲁ ⲧⲉⲧⲛ̄ ⲣⲁϣⲉ ⲙ̄ ⲡ ⲟⲟⲩ ϩⲙ̄ ⲡⲉⲓ ⲛⲟϭ ⲛ̄ ϣⲁ · ⲁⲩⲱ ⲧⲉⲧⲛ̄ ⲣⲁϣⲉ ⲉⲙⲁⲧⲉ · ⲉ ⲛ ⲣⲁϣⲉ ⲡⲉϫⲁ ⲩ ϫⲉ ⲙⲛ︦ⲛ︦ⲥⲁ ⲡⲉⲓ ⲛⲟϭ ⲛ̄ ϩⲏⲃⲉ ⲛ̄ⲧ ⲁ ϥ ϣⲱⲡⲉ ⲛⲁ ⲛ · ⲙ̄ ⲡ ⲛⲁⲩ ⲛ̄ⲧ ⲁ ⲩ ⲥ⳨ⲟ︦ⲩ︥ ⲙ̄ ⲡⲉⲛ ϫ︤ⲥ︥ ⲓ︤ⲥ︥ ⲡⲉ ⲭ︤ⲥ︥ · ⲁⲩⲱ ⲉ ⲛ ϩⲏⲡ ⲉⲧⲃⲉ ⲑ ⲟⲧⲉ ⲛ̄ ⲛ̄ ⲓⲟⲩⲇⲁⲓ̈ · ⲁ ⲙⲁⲣⲓ̈ⲁ ⲧ ⲡⲁⲣ ⲑⲉⲛⲟⲥ ⲉⲓ ⲁ ⲥ ⲧⲁⲙⲟ ⲛ ϫⲉ ⲁ ⲓ ⲃⲱⲕ ⲙⲛ̄ ⲛ ⲉⲧ ⲛⲙ̄ⲙⲁ ⲓ ⲉ ⲛⲁⲩ ⲉ ⲡ ⲧⲁⲫⲟⲥ · ⲛ̄ ϣⲟⲣⲡ̄ ⲛ̄ ⲧ ⲕⲩⲣⲓⲁⲕⲏ ⲁ ⲛ ϩⲉ ⲉ ⲡ ⲁⲣⲭⲁⲅ ⲅⲉⲗⲟⲥ · ⲉⲧ ⲟⲩⲁⲁⲃ ⲙⲓⲭⲁⲏⲗ · ⲁ ϥ ⲥⲕⲟⲣⲕⲣ̄ ⲙ̄ ⲡⲱⲱⲛⲉ ⲁ ϥ ϩⲙⲟⲟⲥ ⲉϩⲣⲁⲓ ⲉϫⲱ ϥ · ⲁⲩⲱ ⲁ ϥ ϯ ⲛⲁ ⲛ ⲙ̄ ⲡ ϣⲙ̄ ⲛⲟⲩϥⲉ ϫⲉ ⲁ ⲡ ϫⲥ̄ ⲧⲱⲟⲩⲛ ⲉⲧⲃⲉ ⲡⲁⲓ ϯ ⲣⲁϣⲉ ⲙ̄ ⲡ ⲟⲟⲩ · Ⲡ ⲡ ⲉⲧ ⲟⲩⲁⲁⲃ ⲍⲁⲭⲁⲣⲓⲁⲥ ⲡ ⲟⲩⲏⲏⲃ ⲙⲛ̄ ⲓⲱϩⲁⲛⲛⲏⲥ · ⲡⲉϥ ϣⲏⲣⲉ ⲣⲁϣⲉ ϩⲱ ⲟⲩ ϩⲙ̄ ⲡ ϣⲁ ⲙ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ · ⲥⲉ ⲧⲛ̄ ⲣⲁϣⲉ ⲡⲉϫⲁ ⲩ ⲛ̄ϭⲓ ⲡ ⲉⲧ ⲟⲩⲁⲁⲃ · ⲉⲡⲉⲓⲇⲏ ⲛ̄ⲧ ⲁ ϥ ⲧⲱϣ ⲙ̄ ⲡ ⲁⲣⲭⲁⲅⲅⲉⲗⲟⲥ ⲛⲁ ϥ ⲛ̄ ⲁⲣⲭⲏⲥⲧⲣⲁⲧⲏⲅⲟⲥ · ⲁⲛⲟⲕ ϩⲱ ⲉ ⲓ ϣⲟⲟⲡ ⲛⲁ ϥ ⲛ̄ ⲟⲩⲏⲏⲃ · ⲁⲩⲱ ⲡⲁ ϣⲏⲣⲉ ⲓⲱϩⲁⲛⲛⲏⲥ ⲡ ϣⲏⲣⲉ ⲡⲉ ⲛ̄ⲉⲗⲩⲥⲁⲃⲉⲧ · ⲧ ⲥⲩⲛⲅⲉⲛⲏⲥ ⲙ̄ ⲙⲁⲣⲓⲁ · ⲧ ⲙⲁⲁⲩ ⲛ̄ ⲓ︦ⲥ︦ ⲡⲁ ⲥⲩⲛⲅⲉⲛⲏⲥ ⲕⲁⲧⲁ ⲥⲁⲣⲝ̄ ⲉⲧⲃⲉ ⲡⲁⲓ ⲧⲛ̄ ⲣⲁϣⲉ ⲙ̄ ⲡ ⲟⲟⲩ ⁖ⲻ Ⲥⲧⲉⲫⲁⲛⲟⲥ ⲡ ⲁⲣⲭⲏ ⲇⲓ̈ⲁⲕⲟⲛⲟⲥ · ⲁⲩⲱ ⲡⲉⲡⲣⲟⲧⲟⲙⲁⲣⲧⲩⲣⲟⲥ ⲁⲣⲁ ⲕ ⲣⲁϣⲉ ϩⲱⲱ ⲕ · ⲙ̄ ⲡ ⲟⲟⲩ ϩⲙ̄ ⲡ ϣⲁ ⲙ̄ ⲙⲓ̈ⲭⲁⲏⲗ ⲡ ⲁⲣⲭ ⲁⲅⲅⲉⲗⲟⲥ · ⲥⲉ ⲡⲉϫⲁ ϥ ⲟⲩ ⲛⲟϭ ⲡⲉ ⲡⲁⲣⲁ ϣⲉ · ⲉⲡⲉⲓ ⲇⲏ ⲙ̄ ⲡ ⲛⲁⲩ ⲛ̄ⲧ ⲁ ⲩ ϩⲓⲱⲱⲛⲉ ⲉⲣⲟ ⲓ ⲁ ⲓ ϥⲓ̈ ⲉ ⲓⲁⲧ ⲉϩⲣⲁⲓ ⲁ ⲓ ⲛⲁⲩ ⲉ ⲙ̄ ⲡⲏⲩⲉ ⲉ ⲩ ⲟⲩⲱⲛ ⲁ ⲓ ⲛⲁⲩ ⲉ ⲡ ⲁⲣⲭⲁⲅⲅⲉⲗⲟⲥ ⲙⲓ̈ⲭⲁⲏⲗ · ⲙⲛ̄ ⲛⲉϥ ⲁⲅⲅⲉⲗⲟⲥ ⲧⲏⲣ ⲟⲩ ⲉ ⲩ ⲥⲟⲡⲥⲡ̄ ⲉϫⲱ ⲓ̈ ⲁⲩⲱ ⲁ ⲓ ⲛⲁⲩ ⲉⲓ︦ⲥ︦ ⲉ ϥ ⲁϩⲉ ⲣⲁⲧ ϥ̄ ⲛ̄ⲥⲁ ⲟⲩⲛⲁⲙ ⲙ̄ ⲡ ⲛⲟⲩⲧⲉ ⲡ ⲉⲓⲱⲧ · ⲉⲧⲃⲉ ⲡⲁⲓ ϯ ⲣⲁϣⲉ ⲙ̄ ⲡ ⲟⲟⲩ · Ⲙ ⲙⲁⲣⲧⲩⲣⲟⲥ ⲧⲏⲣ ⲟⲩ ⲙⲛ̄ ⲛ̄ ⲇⲓⲕⲁⲓⲟⲥ ⲁⲣⲁ ⲧⲉⲧⲛ̄ ⲣⲁϣⲉ ϩⲙ̄ ⲡ ϣⲁ ⲙ̄ ⲙⲓⲭⲁⲏⲗ ⲙ̄ ⲡ ⲟⲟⲩ · ⲥⲉ ⲡⲉϫⲁ ⲩ ⲛ̄ϭⲓ ⲛ ⲉⲧ ⲟⲩⲁⲁⲃ · ϫⲉ ⲁⲗⲏⲑⲱⲥ ⲧⲛ̄ ⲣⲁϣⲉ ⲙ̄ ⲡ ⲟⲟⲩ · ⲉⲡⲉⲓⲇⲏ ⲑⲗⲓⲯⲓⲥ ⲛⲓⲙ ⲛ̄ⲧ ⲁ ⲩ ⲧⲁϩⲟ ⲛ · ϩⲓ ⲃⲁⲥⲁⲛⲟⲥ · ⲛⲓⲙ · ⲛ̄ⲧ ⲁ ⲩ ⲁⲁ ⲩ ⲛⲁ ⲛ · ⲡ ⲁⲣⲭⲁⲅⲅⲉⲗⲟⲥ ⲙⲓⲭⲁⲏⲗ ⲡ ⲉⲛⲧ ⲁ ϥ ϯ ϭⲟⲙ ⲛⲁ ⲛ · ⲁ ⲛ ϥⲓ ϩⲁⲣⲟ ⲟⲩ ϣⲁⲛⲧ ⲛ̄ ϫⲱⲕ ⲉⲃⲟⲗ · ⲙ̄ ⲡⲉⲛ ⲁⲅⲱⲛ · ⲁⲩⲱ ⲁ ⲛ ϫⲓ ⲛ̄ ϩⲉⲛ ⲛⲟϭ ⲛ̄ ⲧⲁⲓ̈ⲟ ⲉⲧⲃⲏⲏⲧ ϥ̄ · ⲉⲧⲃⲉ ⲡⲁⲓ ⲧⲛ̄ ⲣⲁϣⲉ ⲙ̄ ⲡ ⲟⲟⲩ ⁘ Ⲛ̄ ⲧⲁⲝⲓ̈ⲥ ⲧⲏⲣ ⲟⲩ ⲛ̄ ⲙ̄ ⲡⲏⲩⲉ ⲣⲁϣⲉ ϩⲱ ⲟⲩ ⲙ̄ ⲡ ⲟⲟⲩ ⲛⲙ̄ⲙⲁ ⲛ ϩⲙ̄ ⲡ ϣⲁ ⲙ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ · ⲥⲉ ⲡⲉϫⲁ ⲩ ⲡⲱⲛ ⲣⲱ ⲡⲉ ⲡ ⲣⲁϣⲉ ⲧⲏⲣ ϥ̄ · ⲉⲡⲉⲓⲇⲏ ⲙ̄ ⲡ ⲟⲟⲩ ⲛ̄ⲧ ⲁ ⲡⲉⲛ ⲇⲏⲙⲓⲟⲩⲣⲅⲟⲥ ⲕⲁⲧⲁⲣⲅⲉⲓ ⲙ̄ ⲡ ϫⲁⲥⲓ ϩⲏⲧ ⲁ ϥ ⲧⲁϩⲟ ⲛⲁ ⲛ ⲉⲣⲁⲧ ϥ̄ ⲙ̄ ⲡ ⲉⲧ ⲑⲃ̄ⲃⲓⲏⲩ ⲡ ⲛⲟϭ ⲛ̄ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ · ⲉⲧⲃⲉ ⲡⲁⲓ ⲧⲛ̄ ⲣⲁϣⲉ ⲙ̄ ⲡ ⲟⲟⲩ ⁖ⲻ Ⲁⲗⲏⲑⲱⲥ ⲱ̄ ⲛⲁ ⲙⲉⲣⲁⲧⲉ ⲟⲩ ⲛⲟϭ ⲡⲉ ⲡ ⲧⲁⲓⲟ ⲙ̄ ⲡⲉⲓ ⲛⲟϭ ⲛ̄ ϣⲁ ⲙ ⲡ ⲟⲟⲩ ⲉⲧ ⲡⲟⲣϣ̄ ⲛⲁ ⲛ ⲉⲃⲟⲗ · ϩⲙ̄ ⲡ ⲙ̄ⲙⲁⲧⲉ ⲁⲛ · ⲁⲗⲗⲁ ϩⲛ̄ ⲧ ⲕⲉ ⲡⲉ ⲟⲛ · Ⲧⲉⲛⲟⲩ ϭⲉ ⲱ̄ ⲛ̄ ⲁⲕⲣⲟⲁ ⲧⲏⲥ ⲙ̄ ⲙⲁⲓ ⲥⲃⲱ · ⲙⲁⲣⲉ ⲛ ⲥⲡⲟⲩⲇⲁⲍⲉ ϩⲱⲱ ⲛ ⲉ ⲧⲣⲉ ⲩ ϩⲉ ⲉⲣⲟ ⲛ ϩⲙ̄ ⲡ ϣⲁ ⲙ̄ ⲡ ⲁⲣⲭⲁⲅⲅⲉⲗⲟⲥ ⲙⲓⲭⲁⲏⲗ · ϫⲉ ⲕⲁⲥ ⲉ ⲛ ⲛⲁ ⲟⲩⲱⲙ · ϩⲱⲱ ⲛ · ϩⲛ̄ ⲧ ⲁϣⲏ ⲛ̄ ⲛ̄ ⲁⲅⲁⲑⲟⲛ ⲉⲧ ⲕⲏ ⲛⲁ ⲛ ⲉϩⲣⲁⲓ̈ ϩⲁⲣⲱ ⲛ · ⲙⲛ̄ ⲛ ⲉⲧ ⲟⲩⲁⲁⲃ ⲧⲏⲣ ⲟⲩ · ⲛ̄ⲧ ⲁ ⲛⲧ ⲁ ⲩⲉ ⲛⲉⲩ ⲣⲁⲛ · ⲙⲉϣ[ⲁⲕ] ⲛⲁ ⲙⲉⲣⲁⲧⲉ · ⲛ̄ ⲧⲛ̄ ⲧⲟⲗⲙⲁ · ⲛ̄ ⲧⲛ̄ ⲃⲱⲕ ⲉ ⲡⲁⲣⲓⲥⲧⲱⲛ ⲙ̄ ⲡ ⲁⲣⲭⲏⲥⲧⲣⲁⲧⲏ [ⲅⲟⲥ] · ⲛ̄ ⲧⲛ̄ ⲫⲟⲣⲉⲓ ⲁ[ⲛ] ⲕⲁⲗⲱⲥ · ⲁⲗⲗⲁ ⲛ̄ ⲧⲛ̄ ⲃⲱⲕ ϩⲛ̄ ϩⲉⲛ ϩⲃ̄ⲥⲱ ⲉ ⲩ ⲗⲁⲁⲙ · ⲉⲣⲉ ⲡⲉⲛ ⲕⲉ ⲥⲱⲙⲁ ⲙⲉϩ ⲛ̄ ϭⲟϫⲃ̄ · ⲛ ⲅ̄ ϩⲉ ⲉⲣⲟ ⲛ ϩⲛ̄ ⲟⲩ ϣⲓⲡⲉ ϩⲛ̄ ⲧ ⲙⲏⲏⲧⲉ ⲛ̄ ⲛ ⲉⲧ ⲫⲟⲣⲉⲓ ⲉ ⲩ ⲥⲱⲕ ⲉⲣⲟ ⲟⲩ · ⲛ̄ ⲛⲉⲩ ⲥⲧⲟⲗⲏ · ⲁⲩⲱ ⲉ ⲩ ⲃⲱⲱⲣⲉ ⲓ̈ ⲙ̄ⲙⲟ ⲛ ⲉⲃⲟⲗ ϫⲉ ⲛ̄ⲛⲉ ⲛ ϩⲱⲛ ⲉϩⲟⲩⲛ ⲉⲣⲟ ⲟⲩ · ⲛ̄ ⲥⲉ ⲧⲱⲗⲙ̄ ⲉⲃⲟⲗ ⲙ̄ⲙⲟ ⲛ · ⲁⲩⲱ ⲙⲛ̄ⲛⲥⲁ ⲧⲉⲓϩⲩⲡⲟⲯⲓⲁ · ⲛ̄ ⲧⲉⲓ ⲙⲓⲛⲉ ⲛ̄ ⲥⲉ ϩⲓ ⲧⲟⲟⲧ ⲟⲩ ⲛ̄ ⲥⲉ ⲛⲟϫ ⲛ̄ ⲉⲃⲟⲗ · Ⲡⲁⲛⲧⲱⲥ ⲛⲁ ⲓ ⲛⲉ ⲛ̄ ϣⲁϫⲉ ⲛ̄ ϫⲡⲓⲟ ⲉⲧ ⲟⲩ ⲛⲁ ⲧⲁⲁ ⲩ ⲛⲁ ⲛ · ⲛ̄ϭⲓ ⲛ ⲉⲧ ⲫⲟⲣⲉⲓ̈ ⲕⲁⲗⲱⲥ · ϫⲉ ⲱ̄ ⲛ̄ ⲣⲱⲙⲉ ⲛ̄ ⲁⲧ ϩⲏⲧ ⲉⲓⲉ ⲛ̄ ⲧⲉⲧⲛ̄ ϣⲓⲡⲉ ⲁⲛ ⲛ̄ ⲧⲉⲓ ϩⲉ · Ⲁⲩⲱ ⲕⲁⲛ ⲛ̄ ⲧⲉⲧⲛ̄ ϣⲓⲡⲉ ⲁⲛ · ⲉⲓⲉ ⲛ̄ ⲧⲉⲧⲛ︦ ⲣ︦ ϩⲟⲧⲉ ⲁⲛ · ϩⲏⲧ ϥ̄ ⲙ̄ ⲡ ⲣ̄ⲣⲟ ⲙ̄ ⲙⲉ ⲡⲉ ⲭ︦ⲥ︦ ⲙⲛ̄ ⲡⲉϥ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ · ⲛ̄ ⲧⲉⲧⲛ̄ ⲥⲟⲟⲩⲛ̄ ⲁⲛ · ϫⲉ ⲧⲁ ⲛⲓⲙ ⲧⲉ ϯ ⲁⲩⲗⲏ · ⲁⲩⲱ ϫⲉ ⲡⲁ ⲛⲓⲙ ⲡⲉ ⲡⲉⲓ ⲁⲣⲓⲥⲧⲟⲛ · ⲉϣϫⲉ ⲙ̄ⲙⲟⲛ ⲛⲁ ⲡ ⲣ̄ⲣⲟ ⲛⲉ · ⲙⲛ̄ ⲡⲉϥ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓ̈ⲭⲁⲏⲗ · ⲡⲉ ⲥⲧⲣⲁⲧⲏ ⲅⲟⲥ ⲉⲧ ϭⲱⲧⲡ̄ ⲛ̄ ⲙ̄ ⲡⲟⲗⲩⲙⲟⲥ ϩⲓ ⲑ ⲏ ⲙ̄ ⲡⲉϥ ϫⲥ̄ ⲉ ϥ ϯ ⲛ̄ ⲛⲉⲓ ⲧⲁⲓⲟ ⲧⲏⲣ ⲟⲩ ⲛⲁ ϥ · ⲉⲧⲃⲉ ⲧⲉϥ ⲙⲛ︦ⲧ︦ ϫⲱⲱⲣⲉ ⁖ Ⲁⲗⲏⲑⲱⲥ ϯ ⲑⲁⲩⲙⲁⲍⲉ ⲙ̄ⲙⲱ ⲧⲛ̄ ϫⲉ ⲉ ⲧⲉⲧⲛ̄ ⲑⲁⲣⲉⲓ ⲛ̄ ⲟⲩ · ⲁ ⲧⲉⲧⲛ̄ ⲉⲓ ⲉϩⲟⲩⲛ ϣⲁ ⲧ ⲁⲩⲗⲏ · ⲉⲧ ϩⲓ̈ϩⲟⲩⲛ ⲕⲁⲓ ⲙⲁⲗⲓⲥⲧⲁ ⲉⲣⲉ ⲛⲉⲧⲛ̄ ⲕⲉ ⲙⲉⲗⲟⲥ ϭⲟⲗⲡ̄ ⲉⲃⲟⲗ · ⲙⲏ ⲙ̄ⲡⲉ ⲧⲉⲧⲛ̄ ⲥⲱⲧⲙ̄ ⲉⲣⲟ ϥ ⲉ ϥ ϫⲱ ⲙ̄ⲙⲟ ⲥ ϫⲉ ⲙ̄ⲡⲣ ⲉⲓ ⲉ ϩⲟⲩⲛ · ⲉ ⲡⲁ ⲙⲁ ⲛ̄ ϣⲉⲗⲉⲉⲧ ⲉ ⲙⲛ̄ ϩⲃ̄ⲥⲱ ⲙ̄ ⲙⲁ ⲛ̄ ϣⲉⲗⲉⲉⲧ ⲧⲱ ϩⲓ̈ⲱⲱ ⲕ · Ⲛ ⲙ̄ ⲡ ⲉⲧⲉⲧⲛ̄ ⲥⲱⲧⲙ̄ ⲉⲣⲟ ϥ ⲉⲧⲃⲉ ⲡ ⲣⲱⲙⲉ ⲛ̄ⲧ ⲁ ϥ ⲧⲟⲗⲙⲁ ⲁ ϥ ⲃⲱⲕ ⲉϩⲟⲩⲛ ϩⲛ̄ ⲟⲩ ϩⲃ̄ⲥⲱ ⲉ ⲥ ⲗⲁⲁⲙ · ⲛ̄ ⲑ ⲉ ⲛ̄ⲧⲱⲧⲛ̄ · ⲁ ⲧⲉⲧⲛ̄ ⲉⲓ̈ⲙⲉ ϫⲉ ⲛ̄ⲧ ⲁ ⲟⲩ ϣⲱⲡⲉ ⲙ̄ⲙⲟ ϥ · ⲉ ϥ ⲥⲏϩ ϫⲉ ⲁ ϥ ⲧⲣⲉ ⲩ ⲙⲟⲣ ϥ̄ ⲉ ⲛϥ̄ ϭⲓϫ · ⲙⲛ̄ ⲛⲉϥ ⲟⲩⲣⲏⲏⲧⲉ · ⲁ ϥ ⲛⲟϫ ϥ̄ ⲉ ⲡ ⲕⲁⲕⲉ ⲉⲧ ϩⲓⲃⲟⲗ ⲉ ϥ ⲛⲁ ϣⲱⲡⲉ ⲙ̄ⲙⲁⲩ ⲛ̄ϭⲓ ⲡ ⲣⲓⲙⲉ ⲁⲩⲱ ⲡ ϭⲁϩϭⲉϩ ⲛ︤ ⲛ︥ ⲟⲃϩⲉ · ⲧⲉⲛⲟⲩ ϭⲉ ⲱ̄ ⲛⲉ ⲥⲛⲏⲩ ⲧⲱⲟⲩⲛ ⲁⲛⲁⲭⲱⲣⲉⲓ ⲛⲏ ⲧⲛ̄ ⲉ ⲧ ⲁⲩⲗⲏ ⲉⲧ ϩⲓⲃⲟⲗ · ⲉ ⲡ ⲟⲩⲉ · ⲙ̄ ⲡ ⲣⲟ ⲛ̄ ⲟⲩ ⲕⲟⲩⲓ̈ ϫⲉ ⲕⲁⲥ · ⲉ ⲣϣⲁⲛ ⲡⲉⲛ ϫⲥ̄ ⲡ ⲣ̄ⲣⲟ ⲉⲓ ⲉϩⲟⲩⲛ · ⲙⲛ̄ ⲡⲉϥ ⲛⲟϭ ⲛ̄ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ · ⲛ̄ ⲧⲛ̄ ⲥⲡ̄ⲥⲱⲡ ϥ̄ ⲁⲣⲏⲩ ⲛ ϥ︦ ⲣ︦ ⲡⲛⲁ ⲛⲙ̄ⲙⲁ ⲛ ⲛ̄ ⲟⲩ ⲕⲟⲩⲓ̈ ⲡⲣⲟⲥ ⲑ ⲉ ⲙ̄ ⲡⲕ ⲉⲥⲉⲡⲉ ⲉⲧ ϣⲉⲧ ⲙⲛ︦ⲧ︦ⲛⲁ · ⲉⲣⲙ̄ ⲡ ⲣⲟ ⲛ̄ ⲧ ⲁⲩⲗⲏ · ⲟⲩ ⲛⲁ ⲏⲧ ⲅⲁⲣ ⲡⲉ ⲡ ⲁⲣⲭⲁⲅⲅⲉⲗⲟⲥ ⲉⲧⲉⲧⲛ̄ϣⲁⲛ ⲣ̄ ϣⲁ ⲛⲁ ϥ ⲛ ϥ̄ ⲛⲁ ⲕⲁ ⲧⲏⲩⲧⲛ̄ ⲁⲛ · ⲉϫⲛ̄ ⲗⲁⲁⲩ · ⲁⲗⲗⲁ ⲧⲟⲩϫⲉ ⲧⲏⲩⲧⲛ̄ ⲛ̄ⲥⲁ ⲃⲟⲗ · ⲙ̄ⲡⲣ̄ ⲕⲁⲁ ⲩ ⲉ ϩⲉ ⲉⲣⲟ ⲛ · ϩⲙ̄ ⲡⲉⲓ ⲕⲟⲩϫⲃ̄ ϩⲛ̄ ⲧ ⲙⲏⲏⲧⲉ · ⲙ̄ⲡⲉ ⲓ̈ ϣⲁ ⲙ̄ ⲡⲟⲟⲩ · ϫⲉ ⲛ̄ⲛⲉ ⲛ ⲃⲱⲕ ϩⲙ̄ ⲡ ϩⲓⲥⲉ ⲛ̄ ⲛ̄ ⲕⲟⲟⲩⲉ · Ⲉⲓⲥ ϩⲏⲏⲧⲉ ⲁ ⲓ ⲧⲁⲙⲱ ⲧⲛ̄ ⲁ ⲧⲉⲧⲛ̄ ⲥⲱⲧⲙ̄ ⲱ̄ ⲛⲁ ⲙⲉⲣⲁⲧⲉ ⲉ ⲛⲉ ϫⲡⲓⲟ ⲛ̄ⲧⲁ ⲛⲁⲓ̈ ϥⲓ̈ ϩⲁⲣⲟ ⲟⲩ · ⲕⲁⲓ̈ ⲙⲁⲗⲓⲥⲧⲁ ⲛ̄ ⲣⲱⲙⲉ .. ⲧ .... ⲏ · [ⲛ]ⲁⲓ ⲉⲧ ϣⲁϫⲉ ⲛⲙ̄ⲙⲁ ⲩ ⲁⲩⲱ ⲡ ⲛⲟⲩⲧⲉ ⲁⲛ ⲡⲉ · ⲁⲗⲗⲁ ⲙⲉϣⲁⲕ ⲛ̄ⲧⲉ ⲟⲩⲁ ϫⲟⲟ ⲥ ⲛⲁ ⲓ ϫⲉ ⲁϣ ⲛⲉ ⲛⲉⲓ ϩⲟⲓⲧⲉ ⲉⲧ ⲗⲁⲁⲙ · ⲏ̄ ⲛⲉⲓ ⲕⲟⲩϫⲃ̄ ⲛ̄ⲧⲉ ⲡ ⲥⲱⲙⲁ · ⲙⲏ ⲟⲩⲛ̄ ϫⲓ ϩⲟ ϩⲁϩⲧⲙ̄ ⲡ ⲛⲟⲩⲧⲉ · ⲏ ⲉⲣⲉ ⲡ ⲛⲟⲩⲧⲉ ⲟⲩⲉϣ ⲛ̄ ⲣⲙ̄ ⲙ ⲁⲟ · ⲡⲁⲣⲁ ⲛ̄ ϩⲏⲕⲉ · Ⲙⲏ ϯ ⲟⲩⲉϣ ⲫⲟⲣⲉⲓ̈ ⲁⲛ ⲁⲛⲟⲕ · ⲙⲏ ⲟⲩⲛ̄ ⲣⲱⲙⲉ ⲟⲩⲉϣ ϫⲉⲓ ⲥⲱϣ · ⲙ̄ⲙⲟⲛ ⲛ̄ ⲧⲉⲓ̈ ϩⲉ ⲁⲛ ⲧⲉ ⲱ̄ ⲛⲁ ⲙⲉⲣⲁⲧⲉ · ⲛ̄ⲛⲉ ⲥ ϣⲱⲡⲉ ⲉ ⲧⲣⲉ ⲛ ϫⲟⲟ ⲥ ϫⲉ ϣⲁⲣⲉ ⲡ ⲛⲟⲩⲧⲉ ϫⲓ ϩⲟ · ⲏ̄ ϫⲉ ⲉ ϥ ⲟⲩⲉϣ ⲡ ⲣⲙ̄ ⲙ ⲁⲟ ⲡⲁⲣⲁ ⲡ ϩⲏⲕⲉ · ⲁⲗⲗⲁ ⲥⲱⲧⲙ̄ ⲛ̄ ⲧⲁ ⲧⲁⲙⲱ ⲧⲛ̄ ⲉ ⲡⲉⲫⲟⲣⲓⲥⲙⲁ · ⲉⲧ ⲛⲁⲛⲟⲩ ϥ · ⲙⲛ̄ ⲡ ⲉⲧⲗⲁⲁⲙ · ⲉⲕϣⲁⲛ ⲉⲓ ⲉ ⲃⲱⲕ ⲉ ⲡ ⲁⲣⲓⲥⲧⲟⲛ ⲙ̄ ⲙⲓⲭⲁⲏⲗ · ⲧⲱϩ ⲥ̄ ⲛ̄ ⲧⲕ̄ ⲁⲡⲉ ⲛ ⲅ̄ ⲉⲓⲱ ⲙ̄ ⲡⲉⲕ ϩⲟ · ⲛ ⲅ̄ ⲛⲟⲩϫⲉ ⲛ̄ⲥⲁ ⲃⲟⲗ ⲙ̄ⲙⲟ ⲕ ⲛ̄ ⲑ ⲩⲡⲟⲕⲣⲓⲥⲓⲥ ⲕ ⲛⲁ ⲣ̄ ϣⲁⲩ ⲕⲁⲗⲱⲥ · Ⲉⲩϣⲁⲛ ⲕⲁⲗⲉⲓ̈ ⲙ̄ⲙⲟ ⲕ ⲉ ⲡ ⲁⲣⲓⲥⲧⲟⲛ ⲙ̄ ⲙⲓⲭⲁⲏⲗ · ⲕⲁⲑⲁⲣⲓⲍⲉ ⲙ̄ ⲡⲉⲕ ϩⲏⲧ ⲛ̄ⲥⲁ ⲃⲟⲗ ⲙ̄ⲙⲟ ⲕ ⲛ̄ ⲕⲁⲕⲓⲁ ⲛⲓⲙ · ⲛ ⲅ̄ ⲛⲟⲩϫⲉ ⲛ̄ⲥⲁ ⲃⲟⲗ ⲙ̄ⲙⲟ ⲕ ⲛ̄ ⲧ ⲕⲁⲧⲁⲗⲁⲗⲓⲁ · ⲁⲩⲱ ⲧⲉⲕ ϩⲃ̄ⲥⲱ ⲛⲁ ϣⲱⲡⲉ ⲉ ⲥ ⲡⲣⲓⲱⲟⲩ ⲁⲩⲱ ⲛ ⲅ̄ ⲣⲁϣⲉ ⲁⲩⲱ ⲛ ⲅ︦ ⲣ︦ ϣⲁⲩ ⲕⲁⲗⲱⲥ · ⲉⲕϣⲁⲛ ⲃⲱⲕ ⲉ ⲧ ⲉⲕⲕⲗⲏⲥⲓⲁ ⲙ̄ ⲡ ⲛⲟⲩⲧⲉ ⲉⲧⲉ ⲡⲁⲓ ⲡⲉ ⲡ ⲏⲓ ⲙ̄ ⲙⲓ̈ⲭⲁⲏⲗ · ⲕⲁⲁ ⲕ ⲕⲁ ϩⲏⲩ ⲛ̄ ⲧ ⲡⲟⲣⲛⲓⲁ ⲙⲛ̄ ⲡⲁⲑⲟⲥ ⲛⲓⲙ ⲛ̄ ϫⲱϩⲙ̄ · ϯ ϩⲓⲱⲱ ⲕ ⲛ̄ ϯⲣⲏⲛⲏ · ⲙⲛ̄ ⲡ ⲧⲃ̄ⲃⲟ · ⲙⲛ̄ ⲧ ⲇⲓⲕ[ⲁⲓⲟ]ⲥⲩⲛⲏ · ⲁⲩⲱ ⲕ ⲛⲁ ⲃⲱⲕ ⲉϩⲟⲩⲛ ⲉ ⲧ ⲁⲩⲗⲏ ϩⲛ̄ ⲟⲩ ⲣⲁϣⲉ · ⲛ ⲅ̄ ⲣ̄ ϣⲁ ⲙⲛ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ · ⲉⲩϣⲁⲛ ⲕⲁⲗⲉⲓ̈ ⲙ̄ⲙⲟ ⲕ ⲉ ⲧ ϣⲉⲗⲉⲉⲧ ⲙ̄ ⲡ ⲣ︤ⲣⲟ · ⲙⲛ̄ ⲡⲉϥ ⲛⲟϭ ⲛ̄ ⲥⲧⲣⲁⲧⲏⲗⲁⲧⲏⲥ · ⲙⲁⲣⲉ ⲛⲉⲕ ⲙⲛ︦ⲧ︦ ⲛⲁ · ⲙⲛ̄ ⲛⲉⲕ ⲁⲅⲁⲡⲏ · ⲟⲩⲱⲛ ⲛⲁ ⲕ ⲙ̄ ⲡ ⲣⲟ ⲙ̄ ⲡ ⲛⲩⲙⲫⲱⲛ · ⲁⲩⲱ ⲛ ⲉⲧⲉ ⲕ ⲛⲁ ⲧⲁⲁ ⲩ ⲕ ⲛⲁ ϩⲉ ⲉⲣⲟ ⲟⲩ ⲙ̄ ⲙⲏⲧ ⲛ̄ ⲕⲱⲃ · ϩⲓϫⲛ̄ ⲧⲉⲕ ⲧⲣⲁⲡⲉⲍⲁ ϩⲁⲣⲱ ⲕ · ⲉⲕϣⲁⲛ ⲟⲩⲱϣ ⲉ ϯ ⲉⲟⲟⲩ ⲙ̄ ⲡ ⲁⲣⲭⲏⲥⲧⲣⲁⲧⲏⲅⲟⲥ ⲙ̄ ⲡ ⲣ̄ⲣⲟ ⲙⲓⲭⲁⲏⲗ · ⲙⲁⲣⲉ ⲛⲉ ⲭⲏⲣⲁ ⲉⲓ ⲉⲃⲟⲗ ϩⲏⲧ ⲕ̄ ⲙⲛ̄ ⲛ̄ ⲟⲣⲫⲁⲛⲟⲥ · ⲉⲣⲉ ⲛⲉⲩ ϩⲟ ⲣⲟⲟⲩⲧ ⲉⲣⲉ ⲛⲉⲩ ⲥⲱⲙⲁ · ⲣⲟⲟⲩⲧ · ⲉ ⲩ ϩⲟⲃⲥ̄ ⲛ̄ ⲟⲩ ϩⲃ̄ⲥⲱ ⲕⲁⲧⲁ ⲧⲉⲕ ϭⲟⲙ · ⲁⲩⲱ ϯ ϫⲱ ⲙ̄ⲙⲟ ⲥ · ⲛⲁ ⲕ ϫⲉ ⲡⲉⲕ ⲇⲱⲣⲟⲛ ⲛⲁ ϣⲱⲡⲉ ⲛ̄ ⲟⲩ ⲛⲟϭ ⲙ̄ ⲡ ⲙ̄ⲧⲟ ⲉⲃⲟⲗ ⲙ̄ ⲡ ⲛⲟⲩⲧⲉ ⲙⲛ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓ̈ⲭⲁⲏⲗ · Ⲉⲕ ϣⲁⲛ ⲟⲩⲱϣ ⲉ ⲃⲱⲕ ⲉ ⲡ ⲁⲣⲓⲥⲧⲟⲛ · ⲙ̄ ⲙⲓⲭⲁⲏⲗ · ⲉ ⲕ ⲣⲟⲟⲩⲧ · ⲉⲓⲉ ϣⲡ̄ ϩⲉⲛ ϣⲙ̄ⲙⲟ ⲉⲣⲟ ⲕ · ϩⲙ̄ ⲡ ϣⲁ ⲙ̄ ⲡ ⲁⲣⲭⲁⲅ ⲅⲉⲗⲟⲥ ⲙⲓⲭⲁⲏⲗ · ⲛ ⲅ︦ ⲣ︦ ⲛⲁ ⲛ ⲙ̄ⲙⲁⲩ · ⲁⲩⲱ ⲙⲓⲭⲁⲏⲗ ⲛⲁ ⲉⲓ ⲉⲃⲟⲗ ϩⲛ̄ ⲟⲩ ⲣⲁϣⲉ ⲛ ϥ̄ ϫⲓⲧ ⲕ̄ ⲉϩⲟⲩⲛ ⲉ ⲧ ⲁⲩⲗⲏ · ⲙ̄ ⲡⲉϥ ⲣ̄ⲣⲟ · ϩⲛ̄ ⲟⲩ ⲉⲓⲣⲏⲛⲏ ⁘ Ⲉⲣϣⲁⲛ ⲟⲩ ⲣⲱⲙⲉ ⲥⲡ̄ⲥⲱⲡ ⲕ̄ ⲉ ϥ ⲁⲓⲧⲉⲓ̈ ⲙ̄ⲙⲟ ⲕ ϩⲙ̄ ⲡ ⲣⲁⲛ ⲙ̄ ⲙⲓⲭⲁⲏⲗ · ⲛ̄ ⲟⲩ ⲗⲁⲁⲩ · ⲙ̄ⲡⲣ̄ ϫⲛⲁⲁⲩ ⲉ ϯ ⲛ ⲁϥ · ϯ ϫⲱ ⲙ̄ⲙⲟ ⲥ · ⲛⲁ ⲕ ⲡⲁ ⲙⲉⲣⲓⲧ ϫⲉ ⲡ ⲉⲧ ⲕ̄ ⲛⲁ ⲧⲁⲁ ϥ · ⲙ̄ ⲡ ⲣⲱⲙⲉ · ⲙⲓⲭⲁⲏⲗ ⲡ ⲉⲧ ⲛⲁ ϫⲓⲧⲉ ϥ ϩⲛ̄ ⲛⲉϥ ϭⲓϫ ⲛⲉ ϥ ⲡⲣⲟⲥⲉⲛⲉⲅⲕⲏ ⲙ̄ⲙⲟ ⲟⲩ · ⲙ̄ ⲡ ⲛⲟⲩⲧⲉ ϩⲁⲣⲟ ⲕ · ⲁⲩⲱ ⲉ ϥ ⲛⲁ ⲧⲟⲟⲃⲟⲩ ⲛⲁ ⲕ ⲙⲛ̄ ⲡⲉⲩ ⲕⲱⲃ ϩⲓϫⲙ̄ ⲡ ϩⲛ̄ ϩⲱⲃ ⲛⲓⲙ · ⲁⲩⲱ ⲡ ⲛⲟⲩⲧⲉ ⲛ ⲁⲛⲁ ⲛⲁ ⲕ ϩⲛ̄ ⲧⲉϥ ⲙⲛ︦ⲧ︦ ⲉⲣⲟ · ϫⲉ ϥ ⲥⲏϩ ϫⲉ ⲡ ⲛⲁ ϣⲁ ϥ ϣⲟⲩϣⲟⲩ ⲙ̄ⲙⲟ ϥ ϩⲓϫⲛ̄ ⲧⲉ ⲕⲣⲓⲥⲓⲥ · ⲁⲩⲱ ⲟⲛ ϫⲉ ⲛⲁ ⲧⲁⲣ ⲟⲩ ⲛⲁ ⲛⲏ ⲧⲛ̄ · Ⲉⲕϣⲁⲛ ⲙⲟⲩⲛ ⲉⲃⲟⲗ ⲉ ⲕ ⲣ̄ ϣⲁ ⲙ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ · ⲛ̄ ⲟⲩ ⲥⲟⲡ ⲕⲁⲧⲁ ⲉⲃⲟⲧ ⲉⲧⲉ ⲥⲟⲩ ⲙⲛ︦ⲧ︦ ⲥⲛⲟⲟⲩⲥ ⲡⲉ ⲡⲉ ϩⲟⲟⲩ ⲙ̄ ⲡⲉ ϥ ⲧⲁϩⲟ ⲉⲣⲁⲧ ϥ̄ · ⲁⲩⲱ ⲉ ⲕ ⲉⲓⲣⲉ ⲙ̄ ⲡ ⲙⲉⲉⲩⲉ · ⲛ̄ⲧ ϥ̄ ‐ ⲡⲣⲟⲥⲫⲟⲣⲁ · ⲙⲛ̄ ⲟⲩ ⲁⲅⲁⲡⲏ · ⲙⲛ̄ ⲟⲩ ⲇⲓ̈ⲁⲕⲟⲛⲓⲁ · ⲡⲣⲟⲥ ⲧⲉⲕ ϭⲟⲙ ⁖ⲻ ϥ ⲛⲁ ϭⲱ ϩⲱⲱ ϥ ⲛ̄ϭⲓ ⲡ ⲁⲣⲭⲁⲅⲅⲉⲗⲟⲥ ⲉ ϥ ⲥⲟⲡⲥⲡ̄ ⲙ̄ ⲡ ⲛⲟⲩⲧⲉ ⲛ̄ ⲟⲩⲟⲉⲓϣ ⲛⲓⲙ · ⲛ ϥ̄ ⲭⲁⲣⲓⲍⲉ ⲛⲁ ⲕ ⲛ̄ ⲧⲉ ⲭⲣⲓⲁ ⲧⲏⲣ ⲥ̄ ⲡⲣⲟⲥ ⲑ ⲉ ⲉⲧⲉ ⲕ ⲙⲉⲉⲩⲉ ⲉⲣⲟ ⲥ · ⲁⲗⲗⲁ ⲁⲣⲏⲩ ⲟⲩⲛ̄ ⲟⲩⲁ ⲛⲁ ϫⲟⲟ ⲥ · ⲛⲁⲓ̈ ϫⲉ ⲉϣⲱⲡⲉ ϩⲱⲗⲟⲥ ϣⲁ ⲓ ϯ ⲁⲅⲁⲡⲏ · ϩⲓ ⲡⲣⲟⲥⲫⲟⲣⲁ · ⲉⲓⲉ ϯ ⲛⲁ ⲧⲁⲁ ⲩ · ⲙ̄ ⲡ ⲛⲟⲩⲧⲉ · ⲙⲏ ⲟⲩ ⲛⲟⲩⲧⲉ ⲡⲉ ⲙⲓⲭⲁⲏⲗ ϫⲉ ⲉⲓⲉ ⲧⲁⲗⲉ ⲑⲩⲥⲓⲁ ⲛⲁ ϥ ⲉϩⲣⲁⲓ · ⲙⲛ̄ ⲛⲟⲩⲧⲉ ϣⲟⲟⲡ ⲛ̄ⲥⲁ ⲡⲛⲟⲩⲧⲉ ⲛ̄ ⲧ ⲡⲉ ⲡ ⲉⲓⲱⲧ ⁘ ⲙⲛ̄ ⲡ ϣⲏⲣⲉ · ⲙⲛ̄ ⲡⲉ ⲡⲛ︦ⲁ︦ ⲉⲧ ⲟⲩⲁⲁⲃ · Ⲁⲛⲟⲕ ⲇⲉ ϩⲱⲱ ⲧ ϯ ⲛⲁ ⲟⲩⲱϣⲃ̄ ⲛⲁ ⲕ ϫⲉ ⲕⲁⲗⲱⲥ · ⲡⲓⲥⲧⲟⲥ ⲛⲁⲙⲉ · ⲡ ⲉⲧⲉⲣⲉ ⲧⲉϥ ⲡⲓ̈ⲥⲧⲓⲥ ⲥⲟⲩⲧⲱⲛ ⲉϩⲟⲩⲛ ⲉ ⲡⲉϥ ϫⲥ̄ · ⲁⲗⲗⲁ ⲥⲱⲧⲙ̄ ⲛ̄ⲧⲁ ⲧⲁⲙⲟ ⲕ · ⲙⲏⲟⲩ ⲣ̄ⲣⲟ ⲛ̄ ⲟⲩⲱⲧ ⲡ ⲉⲧ ⲁⲙⲁϩⲧⲉ ⲉϫⲛ̄ ⲧⲉ ⲭⲱⲣⲁ · ⲉⲣⲉ ⲟⲩ ⲁϣⲏ ⲛ̄ ⲧⲁⲝⲓⲥ ϩⲁ ⲣⲁⲧ ϥ̄ · ⲁⲩⲱ ⲉⲃⲟⲗ ϩⲛ̄ ⲛⲉⲓ ⲧⲁⲝⲓⲥ ⲕ ⲛⲁ ϩⲉ ⲉ ⲟⲩⲉⲓ ⲉ ⲥ ϫⲟⲥⲉ ⲡⲁⲣⲁ ⲕⲉ ⲟⲩ[ⲁ] ⲉⲓ̈ⲉ · ⲉⲣⲉ ⲡ ⲣ̄ⲣⲟ ϫⲟ ⲥⲉ ⲉⲣⲟ ⲟⲩ ⲧⲏⲣ ⲟⲩ · ⲉⲥϣⲁⲛ ϣⲱⲡⲉ ⲇⲉ ⲛ̄ⲧⲉ ⲟⲩ ⲣⲱⲙⲉ ⲕⲱ ⲛⲁ ϥ ⲛ̄ ⲟⲩ ⲙⲛ︦ⲧ︦ ϣⲃⲏⲣ · ⲙⲛ̄ ⲟⲩⲁ ϩⲛ̄ ⲛⲉⲓ ⲧⲁⲝⲓⲥ · ⲛ̄ ⲃⲁⲥⲓ̈ⲗⲉⲓⲕⲟⲛ · ⲛ ϥ̄ ϯ ⲛⲁ ϥ ⲛ̄ ϩⲉⲛ ⲧⲁⲓⲟ · ⲙⲛ̄ ϩⲉⲛ ⲭⲣⲏⲙⲁ · ⲙⲏ ⲉ ⲩ ϯ ⲙ̄ⲙⲟ ⲟⲩ ⲛⲁ ϥ ϩⲁ ⲧⲉϥ ⲧⲁⲝⲓⲥ · ⲉⲧ ϥ̄ ⲛ̄ϩⲏⲧ ⲥ̄ ⲙ̄ⲙⲟ ⲛ ⲁⲗⲗⲁ ⲛ̄ⲧ ⲁ ⲩ ⲧⲁⲁ ⲩ · ⲛⲁ ϥ ⲉ ⲩ ⲥⲟⲟⲩⲛ · ϫⲉ ⲟⲩ ⲛⲟϭ ⲧⲉ ⲧⲉϥ ⲧⲁⲝⲓⲥ · ⲁⲩⲱ ϥ ϩⲏⲛ ⲉϩⲟⲩⲛ ⲉ ⲡ ⲣ̄ⲣⲟ ⲛ̄ ⲛⲁⲩ ⲛⲓ̈ⲙ · ⲁⲩⲱ ⲟⲩⲛ̄ ϭⲟⲙ ⲙ̄ⲙⲟ ϥ ⲉ ⲧⲟⲩϫⲟ ϥ ⲛ̄ ϩⲱⲃ ⲛⲓ̈ⲙ ⲙⲛ̄ ⲕⲓ̈ⲛ ⲇⲩⲛⲟⲥ ⲛⲓ̈ⲙ ⲉ ϥ ⲣ̄ⲡ ⲕⲉ ⲥⲩⲛϩⲓ̈ⲥⲧⲁ ⲙ̄ⲙⲟ ϥ · ⲙ̄ ⲡ ⲣ̄ⲣⲟ ϩⲱⲥ ⲣⲱⲙⲉ ⲛ̄ ϣⲁⲩ · ϩⲱⲥⲧⲉ ⲛ̄ⲧⲉ ϩⲉⲛ ⲕⲟⲟⲩⲉ ϫⲓ̈ ϩⲙⲟⲧ ⲉ ⲃⲟⲗ · Ⲧⲁⲓ̈ ⲧⲉ ⲑ ⲉ ϩⲱⲱ ϥ ⲛ̄ ⲣⲱⲙⲉ ⲛⲓ̈ⲙ ⲉⲧ ϯ ⲁⲅⲁⲡⲏ · ϩⲓ̈ ⲡⲣⲟⲥⲫⲟⲣⲁ ⲙ̄ ⲡ ⲛⲟⲩⲧⲉ ⲙ̄ ⲡⲉ ϩⲟⲟⲩ ⲙ̄ ⲙⲓ̈ⲭⲁⲏⲗ ϣⲁⲣⲉ ⲡ ⲁⲣⲭⲁⲅⲅⲉⲗⲟⲥ · ϫⲓ ⲛ̄ⲧⲟⲟⲧ ⲟⲩ · ⲛ̄ ⲛⲉⲩ ⲑⲩⲥⲓⲁ · ⲙⲛ̄ ⲛⲉⲩ ⲁⲅⲁⲡⲏ ⲛ ϥ̄ ⲧⲁⲁ ⲩ ⲙ̄ ⲡ ⲛⲟⲩⲧⲉ ⲛ̄ ⲑ ⲉ ⲛ̄ ⲟⲩ ⲛⲟϭ ⲛ̄ ⲥϯ[ ⲛⲟⲩ]ϥⲉ ⲛ ϥ̄ ϫⲓⲕⲉⲗⲉⲩⲥⲓⲥ ⲛ̄ⲧⲟⲟⲧ ϥ̄ ⲙ̄ ⲡ ⲛⲟⲩⲧⲉ ϩⲁⲣⲟ ⲟⲩ · ⲛ ϥ̄ ⲥⲟⲃⲧⲉ ⲛⲁ ⲩ ⲛ̄ ⲟⲩ ⲁϣⲏ ⲛ̄ ⲁⲅⲁⲑⲟⲛ · ⲁⲩⲱ ⲛ ϥ̄ ϫⲓⲧ ⲟⲩ ⲛ̄ ϩⲙⲟⲧ ⲛ̄ ⲛⲁϩⲣⲛ̄ ⲡ ⲛⲟⲩⲧⲉ ⲛ̄ ⲥⲉ ⲣ̄ ⲃⲟⲗ ⲛ̄ ⲕⲟⲗⲁⲥⲓⲥ ϣⲁ ⲉⲛⲉϩ · Ⲡⲗⲏⲛ ⲉϣϫⲉ ⲧⲉⲧⲛ̄ ⲟⲩⲱϣ ⲉ ⲉⲓⲙⲉ ϫⲉ ⲛ̄ ⲉⲧ ⲉ ϣⲁⲣⲉ ⲛ̄ ⲣⲱⲙⲉ ⲧⲁⲁ ⲩ ⲛ̄ ⲁⲅⲁⲡⲏ ϩⲓ ⲡⲣⲟⲥⲫⲟⲣⲁ ⲙ̄ ⲡ ⲛⲟⲩⲧⲉ ⲙ̄ ⲡⲉ ϩⲟⲟⲩ ⲙ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ [ⲉ ϣ]ⲁ ϥ ⲇⲓⲁⲕⲱⲛⲉⲓ̈ ⲙ̄ⲙⲟ ⲟⲩ ⲛⲁ ⲩ ϫⲓ ⲛⲉⲩ ϩⲛ̄ ⲡ ⲕⲟⲥⲙⲟⲥ · Ⲥⲱⲧⲙ̄ ϭⲉ ⲉ ⲡⲉⲓ ⲛⲟϭ ⲛ̄ ⲕⲉⲫⲁⲗⲓⲟⲛ ⲛ̄ ϣⲟⲩ ⲣ̄ ϣⲡⲏⲣⲉ ⲙ̄ⲙⲟ ϥ ⲉ ⲩ ⲉⲟⲟⲩ ⲙ̄ ⲡ ⲛⲟⲩⲧⲉ ⲙⲛ̄ ⲡⲉϥ ⲁⲣⲭ ⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ · Ⲛⲉⲩ ⲟⲩⲛ̄ ⲟⲩ ⲣⲱⲙⲉ ⲇⲉ ⲛ̄ ⲇⲓⲕⲁⲓⲟⲥ · ⲙ̄ ⲙⲁⲓ̈ ⲛⲟⲩⲧⲉ · ⲁⲩⲱ ⲙ̄ ⲙⲁⲓ̈ⲁⲅⲁⲡⲏ · ϣⲟⲟⲡ ϩⲛ̄ ϩⲉⲛ ⲥⲩⲛⲫⲟⲣⲓⲁ ⲉ ⲟⲩ ⲛ̄ ⲧⲁ ⲁϥ ⲙ̄ⲙⲁⲩ ⲛ̄ ⲟⲩ ⲥϩⲓⲙⲉ ⲛ̄ ϩⲁⲕ ⲁⲩⲱ ⲛ̄ ⲥⲉⲙⲛⲏ ⁖ ⲁⲩⲱ ⲧⲁⲓ ϩⲱⲱ ⲥ ⲟⲛ ⲉⲛ ⲉⲥ ϫⲏⲕ ⲉⲃⲟⲗ ϩⲙ̄ ⲡ ⲛⲁ ⲙⲛ̄ ⲧ ⲁⲅⲁⲡⲏ ⲕⲁⲧⲁ ⲑ ⲉ ⲙ̄ ⲡⲉⲥ ⲕⲉ ϩⲁⲓ̈ · ⲛⲁⲓ ⲇⲉ ⲛⲉ ⲟⲩⲛ̄ⲧⲁ ⲩ ⲙ̄ⲙⲁⲩ ⲛ̄ ⲟⲩ ⲛⲟϭ ⲙ̄ ⲡⲣⲟⲥⲧⲁⲥⲓⲁ · ⲉϩⲟⲩⲛ ⲉ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ · ⲡ ⲣⲁⲛ ⲇⲉ ⲙ̄ ⲡ ⲣⲱⲙⲉ ⲉⲧ ⲙ̄ⲙⲁⲩ ⲡⲉ ⲇⲟⲣⲟ ⲑⲉⲟⲥ · ⲁⲩⲱ ⲡ ⲣⲁⲛ ⲛ̄ ⲧⲉϥ ⲥϩⲓⲙⲉ ⲡⲉ ⲑⲉⲟⲡⲓⲥⲧⲏ · ϫⲓⲛ ⲡⲉ ⲟⲩⲟⲉⲓϣ ⲛ̄ⲧ ⲁ ⲩ ϩⲟⲧⲣ ⲟⲩ ⲙⲛ̄ ⲛⲉⲩ ⲉⲣⲏⲩ · ⲉ ⲩ ⲟ ⲛ̄ ⲕⲟⲩⲓ̈ ⲙ̄ ⲡⲉ ⲥⲛⲁⲩ · ⲛⲉ ⲩⲛ̄ ⲧⲏⲩ ⲙ̄ⲙⲁⲩ ⲛ̄ ⲟⲩ ⲟⲩⲥⲓⲁ · ⲉ ⲥⲧⲏϣ ⲕⲁⲗⲱⲥ · ⲛ̄ⲧ ⲁ ⲥ ϣⲱϫⲡ̄ ⲛⲁ ⲩ ϩⲁ ⲛⲉⲩ ⲉⲓⲟⲟⲧⲉ · ⲙⲛ̄ ϩⲉⲛ ⲉ ⲥⲟⲟⲩ · ⲙⲛ̄ ϩⲉⲛⲉ ϩⲁⲟⲩ · ⲙⲛ̄ ⲡ ⲕⲉ ⲥⲉⲡⲉ ⲛ̄ ⲭⲣⲓⲁ · ⲛ̄ⲧⲉ ⲡⲉⲓ ⲕⲟⲥⲙⲟⲥ · ⲛⲉⲓ ⲣⲱⲙⲉ ⲇⲉ ⲛ̄ ⲇⲓⲕⲁⲓⲟⲥ · ⲛⲉ ⲩ ⲟⲩⲛⲧⲁ ⲩ ⲙ̄ⲙⲁⲩ ⲛ̄ ⲟⲩ ⲥⲩⲛⲏⲑⲓⲁ · ⲉ ⲛⲁⲛⲟⲩ ⲥ ⲉϩⲟⲩⲛ ⲉ ⲡ ⲁⲣⲭ ⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ · ⲕⲁⲧⲁ ⲥⲟⲩ ⲙⲛ︦ⲧ︦ ⲥⲛⲟⲟⲩⲥ · ⲉⲩϣⲁⲛ ⲡ ⲟⲟϩ ⲇⲉ ⲉ ⲥⲟⲩ ⲙⲛ︦ⲧ︦ ⲥⲛⲟⲟⲩⲥ · ⲕⲁⲧⲁ ⲉⲃⲟⲧ · ϣⲟⲩ ⲧⲁⲥⲥⲉ ⲛ̄ ⲧⲉ ⲡⲣⲟⲥⲫⲟⲣⲁ · ϩⲉⲛ ⲥⲟⲩ ⲙⲛ︦ⲧ︦ ⲟⲩⲉ ⲉ ϩⲧⲟⲟⲩⲉ ⲛ̄ ⲥⲟⲩ ⲙⲛ︦ⲧ︦ ⲥⲛⲟⲟⲩⲥ · ⲛ̄ ϣⲱⲣⲡ̄ ⲙⲉⲛ ϣⲁ ⲩ ⲧⲛ̄ ⲛⲟⲟⲩ ⲛ̄ ⲧ ⲁⲡⲁⲣⲭⲏ · ⲙⲛ̄ ⲧⲉ ⲡⲣⲟⲥⲫⲟⲣⲁ · ⲉ ⲡ ⲧⲟⲡⲟⲥ ⲙ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ · ϩⲛ̄ ⲟⲩ ⲟⲩⲣⲟⲧ ⁖ Ⲙⲛ︦ⲛ︦ⲥⲱ ⲥ ϣⲁ ⲩ ⲕⲱⲛⲥ̄ ⲛ̄ ⲟⲩ ⲉⲥⲟⲟⲩ ⲛ̄ ⲥⲉ ⲥⲙⲓⲛⲉ ⲛ̄ ⲭⲁⲗⲕⲓⲟⲛ ⲛ̄ⲁ ϥ ϩⲓ̈ⲗⲁⲭⲁⲛⲟⲛ · ⲛ̄ ⲥⲉ ⲧⲱⲕ ⲛ̄ ϩⲉⲛ ⲟⲉⲓⲕ ⲉ ⲡ ϩⲱⲃ · ⲛ̄ ⲧⲉ ⲭⲣⲓⲁ · ⲉⲩϣⲁⲛ ⲟⲩⲱ ⲇⲉ ⲉ ⲩ ϫⲓ̈ ϩⲛ̄ ⲙ̄ ⲙⲩⲥⲧⲏⲣⲓⲟⲛ ⲉⲧ ⲟⲩⲁⲁⲃ · ϣⲁ ⲩ ⲧⲉϩⲙ̄ ⲟⲩⲟⲛ ⲛⲓⲙ · ⲉⲧ ϣⲁⲁⲧ ⲉⲧ ⲟⲩ ⲛⲁ ϩⲉ ⲉⲣⲟ ⲟⲩ ⲛ̄ ⲥ ⲉⲛ̄ⲧ ⲟⲩ ⲉϩⲟⲩⲛ ⲉ ⲡⲉⲩ ⲏⲓ̈ · ⲙⲛ̄ ⲛ︦ ⲃ︦ⲗ︦ⲗⲉ ⲙⲛ̄ ⲛ̄ ϭⲁⲗⲉ ⲙⲛ̄ ⲛⲉ ⲭⲏⲣⲁ · ⲙⲛ̄ ⲛ̄ ⲟⲣⲫⲁⲛⲟⲥ · ⲙⲛ̄ ⲛ̄ ϣⲙ̄ⲙⲟ · ⲙⲛ̄ ⲛ ⲉⲧ ⲟⲩ ⲛⲁ ϩⲉ ⲉⲣⲟ ⲟⲩ ⲛ̄ ⲥ ⲉⲛ̄ⲧ ⲟⲩ ⲉϩⲟⲩⲛ ⲉ ⲡⲉⲩ ⲏⲓ · ⲛ̄ ⲥⲉ ⲁϩⲉ ⲣⲁⲧ ⲟⲩ ⲉⲣⲟ ⲟⲩ ⲙ̄ ⲡⲉ ⲥⲛⲁⲩ ⲛ̄ ⲥⲉ ⲇⲓⲁⲕⲱⲛⲉⲓ̈ ⲛⲁ ⲩ ϣⲁⲛⲧⲟⲩⲱ ⲉ ⲩ ⲟⲩⲱⲙ · ⲁⲩⲱ ⲛ̄ ⲥⲉ ϯ ⲛⲁ ⲩ ⲛ̄ ⲟⲩ ⲏⲣ︤ⲡ︥ ⲉ ⲛⲁ ϣⲱ ϥ · ⲉⲩϣⲁⲛ ⲛⲁⲩ ⲇⲉ ⲉ ⲉⲓ ⲉⲃⲟⲗ · ϣⲁ ⲩ ⲧⲱϩⲥ̄ ⲛ̄ ⲧⲉⲩ ⲁⲡⲉ · ⲛ̄ ⲟⲩ ⲛⲉϩ ⲛ̄ ⲥⲉ ⲑⲡⲟ ⲟⲩ ⲉⲃⲟⲗ · ϩⲛ̄ ⲟⲩ ⲣⲁϣⲉ ⲉ ⲩ ϫⲱ ⲙ̄ⲙⲟ ⲥ ϫⲉ ⲃⲱⲕ ϩⲛ̄ ⲟⲩ ⲉⲓⲣⲏⲛⲏ ⲛⲉ ⲥⲛⲏⲩ ⲙ̄ ⲙⲉⲣⲓⲧ · ⲁ ⲛ ⲙ̄ⲡϣⲁ ⲅⲁⲣ ⲛ̄ ⲟⲩ ⲛⲟϭ ⲛ̄ ϩⲙⲟⲧ · ⲁ ⲧⲉⲧⲛ̄ ⲉⲓ ϣⲁⲣⲟ ⲛ̄ ⲙ̄ ⲡ ⲟⲟⲩ · Ⲛⲁⲓ ⲇⲉ ⲛⲉ ⲩ ⲉⲓⲣⲉ ⲙ̄ⲙⲟ ⲟⲩ ⲕⲁⲧⲁ ⲥⲟⲩ ⲙⲛ︦ⲧ︦ ⲥⲛⲟⲟⲩⲥ · ϩⲱⲥⲧⲉ ⲛ̄ⲧⲉ ⲧⲉⲩ ⲥϯ ⲛⲟⲩϥⲉ ⲙⲛ̄ ⲧⲉⲩ ⲁⲅⲁⲡⲏ ⲃⲱⲕ ϣⲁ ⲡ ⲛⲟⲩⲧⲉ · ϩⲣⲁⲓ ϩⲛ̄ ⲙ̄ ⲡⲏⲩⲉ ⲉⲣⲉ ⲣⲱⲙⲉ ⲛⲓⲙ ϯ ⲉⲟⲟⲩ ⲙ̄ ⲡⲉ ⲩⲟⲉⲓϣ ⲧⲏⲣ ϥ̄ ⲉⲧⲃⲉ ⲧⲉⲩ ⲙⲛ︦ⲧ︦ ⲥⲱⲧⲡ̄ · ⲁⲩⲱ ⲛⲉ ⲩ ϩⲱⲡ ⲛ̄ ⲛⲉⲩ ⲁⲣⲉⲧⲏ · ϩⲓ ⲟⲩ ⲥⲟⲡ · ⲛ̄ ⲥⲉ ϣⲓⲛⲉ ⲁⲛ ⲛ̄ⲥⲁ ⲗⲁⲁⲩ ⲛ̄ ⲉⲟⲟⲩ ⲉ ⲡⲁ ⲣⲱⲙⲉ ⲡⲉ ⲁⲗⲗⲁ ⲉⲣⲉ ⲧⲉⲩ ϩⲉⲗⲡⲓⲥ ⲧⲏⲣ ⲥ̄ ϣⲟⲟⲡ ϩⲙ̄ ⲡ ⲛⲟⲩⲧⲉ · ⲙⲛ̄ ⲡ ⲁⲣⲭ ⲁⲅⲅⲉⲗⲟⲥ ⲙⲓⲭⲁⲏⲗ · ⲁ ⲥ ϣⲱⲡⲉ ⲇⲉ ⲙⲛ︦ ⲛ︦ⲥⲁ ⲟⲩ ⲛⲟϭ ⲛ̄ ⲟⲩⲟⲉⲓϣ ⲉ ⲩ ⲙⲏⲛ ⲉⲃⲟⲗ · ⲛ̄ ⲧⲉⲓ ϩⲉ · ⲁ ⲡ ⲛⲟⲩⲧⲉ ⲕⲉⲗⲉⲩⲉ · ⲁ ⲧ ⲁⲛⲁⲃⲁⲥⲓ̈ⲥ ϣⲱⲡⲉ · ⲉ ⲧⲙ̄ ⲧⲣⲉ ⲡ ⲙⲟⲟⲩ ⲉⲓ ⲉϫⲙ̄ⲡ ⲉ ⲩ ⲡⲁⲓⲇⲉⲩⲥⲓⲥ ⲛ̄ ⲛ̄ ϣⲏⲣⲉ ⲛ̄ ⲛ̄ ⲣⲱⲙⲉ ⲉⲧⲃⲉ ⲛⲉⲩ ⲛⲟⲃⲉ · ⲗⲟⲓⲡⲟⲛ ⲁ ϥ ⲁⲙⲁϩⲧⲉ ⲙ̄ⲙⲟ ϥ · ⲛ̄ ϣⲟⲙⲧⲉ ⲛ̄ ⲣⲟⲙⲡⲉ ⲛ̄ⲥⲁ ⲛⲉⲩ ⲉⲣⲏⲩ · ϩⲱⲥⲧⲉ ⲛ̄ ⲧ ⲉ ⲡ ⲛ̄ ⲕⲏⲙⲉ ϣⲱⲡⲉ ϩⲛ̄ ⲟⲩ ⲛⲟϭ ⲛ̄ ϣⲧⲟⲣⲧⲣ̄ · ⲙⲛ̄ ⲛ ⲉⲧ ϩⲓϫⲱ ϥ · ⲛ̄ ⲥⲉ ⲣ̄ ⲡ ⲱⲃϣ̄ ⲙ̄ⲡ ⲥ ⲓ ϩⲛ̄ ⲕⲏⲙⲉ · ⲕⲁⲧⲁ ⲡ ⲉⲧ ⲥⲏϩ · ⲗⲟⲓⲡⲟⲛ ⲁ ⲩ ⲙⲟⲩ ⲛ̄ϭⲓ ϩⲁϩ ⲛ̄ ⲣⲱⲙⲉ ϩⲓ̈ ⲧⲃ̄ⲛⲏ · ⲉⲃⲟⲗ ϫⲉ ⲙ̄ⲡⲉ ⲙⲟⲟⲩ ⲉ ⲓ ⲛⲁⲩ ⲉϫⲙ̄ ⲡ ⲛ̄ ϣⲟⲙⲧⲉ ⲛ̄ ⲣⲟⲙⲡⲉ ⲛ̄ⲥⲁ ⲛⲉⲩ ⲉⲣⲏⲩ · ⲡⲉⲓ ⲣⲱⲙⲉ ⲇⲉ ⲉⲧ ⲟⲩⲁⲁⲃ · ⲙⲛ̄ ⲧⲉϥ ⲥϩⲓⲙⲉ ⲙ̄ⲡ ⲟⲩ ⲕⲁ ⲧⲟⲟⲧ ⲟⲩ ⲉⲃⲟⲗ ϩⲙ̄ ⲡ ⲉⲧ ⲟⲩ ⲉⲓⲣⲉ ⲙ̄ⲙⲟ ϥ ⲕⲁⲧⲁ ⲉⲃⲟⲧ · ⲉ ⲩ ⲥⲟⲡⲥⲡ̄ ⲙ̄ ⲡ ⲛⲟⲩⲧⲉ ⲙⲛ̄ ⲡ ⲁⲣⲭⲁⲅⲅⲉ ⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ · ϫⲉ ⲙ̄ⲡⲣ̄ ⲱϫⲛ̄ ⲛ̄ ⲧⲉⲕ ⲁⲅⲁⲡⲏ · ⲙⲛ̄ ⲧⲕ̄ ⲡⲣⲟⲥⲫⲟⲣⲁ · ϩⲛ̄ ⲛⲉⲛ ϭⲓϫ ⲛ̄ ⲛⲉⲕ ϩⲙ̄ ϩⲁⲗ · ⲉ ⲩ ϣⲟⲟⲡ ⲇⲉ ⲛ̄ ⲧⲉⲓ ϩⲉ ⲁ ⲩ ⲁⲣⲭⲉⲓ̈ ⲛ̄ ϣⲱⲱⲧ ϩⲱ ⲟⲩ ⲁⲩⲱ ⲁ ⲩ ⲙⲟⲩ ⲛ̄ϭⲓ ϩⲁϩ ϩⲛ̄ ⲛⲉⲩ ⲧⲃ̄ⲛⲟⲟⲩⲉ · ϩⲁⲡⲗⲱⲥ ⲁ ⲩ ϫⲉⲕ ⲣⲟⲙⲡⲉ ⲥⲉⲛⲧⲉ ⲉⲃⲟⲗ · ⲁ ⲩ ⲁⲣⲭⲉⲓ̈ ⲉ ⲧ ⲙⲉϩ ϣⲟⲙⲧⲉ · ⲁ ⲛ̄ ⲕⲁ ⲛⲓⲙ · ⲉⲧ ⲛ̄ ⲧⲁⲩ · ⲱϫⲛ̄ ⲛ̄ⲧⲟⲟⲧ ⲟⲩ · ⲁⲩⲱ ⲁ ⲛⲉⲩ ⲉⲥⲟⲟⲩ ⲧⲏⲣ ⲟⲩ ⲙⲟⲩ · ⲡⲁⲣⲁ ⲟⲩⲁ ⲛ̄ ⲟⲩⲱⲧ · ⲡ ⲣⲱⲙⲉ ⲇⲉ ⲛ̄ ⲥⲩⲙⲛⲟⲥ · ⲁⲩⲱ ⲙ̄ ⲡⲓⲥⲧⲟⲥ · ⲡⲉϫⲁ ϥ ⲛ̄ ⲧϥ̄ ⲥϩⲓⲙⲉ ϫⲉ ⲧⲁ ⲥⲱⲛⲉ · ⲧⲱⲟⲩⲛ ⲉⲓⲥ ϩⲏⲏⲧⲉ ⲥⲟⲩ ⲙⲛ︦ⲧ︦ ⲥⲛⲟⲟⲩⲥ ⲙ̄ ⲡⲁⲟⲡⲉ ⲣⲁⲥⲧⲉ · ⲙⲁⲣ ⲛ̄ ϥⲓ ⲡ ⲣⲟⲟⲩϣ ⲛ̄ ⲧⲉ ⲡⲣⲟⲥⲫⲟⲣⲁ · ⲛ̄ ⲧⲛ̄ ⲕⲱⲛⲥ̄ ⲙ̄ ⲡⲓ ⲉⲥⲟⲟⲩ ⲛ̄ ⲧⲛ︦ ⲣ︦ⲡϣⲁ · ⲙ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓ̈ⲭⲁⲏⲗ · ⲁⲩⲱ ⲛ̄ ϣⲁⲛ ⲙⲟⲩ ⲁⲛⲟⲛ ⲛⲁ ⲡ ⲛⲟⲩⲧⲉ · ⲉⲛϣⲁⲛ ⲱⲛϩ̄ ⲁⲛⲟⲛ ⲛⲁ ⲡ ⲛⲟⲩⲧⲉ · Ⲛ̄ⲧⲟⲥ ⲇⲉ ⲡⲉϫⲁ ⲥ ⲛⲁ ϥ · ϫⲉ ϥ ⲟⲛϩ̄ ⲛ̄ϭⲓ ⲡ ϫⲥ̄ ⲡⲁ ⲥⲟⲛ · ϫⲉ ⲡⲉⲓ ⲣⲟⲟⲩϣ ⲡⲁⲓ̈ ⲉⲛⲱⲭⲗⲉⲓ ⲛⲁ ⲓ̈ ⲉⲓⲥ ⲕⲉ ϩⲟⲟⲩ ⲥⲛⲁⲩ · ⲁⲗⲗⲁ ⲙ̄ⲡ ⲓ ϭⲛ̄ ⲑ ⲉ ⲛ̄ ϫⲛⲟⲩ ⲕ · ⲁⲛⲁⲩ ⲉ ⲡ ⲉⲛⲧ ⲁ ϥ ϣⲱⲡⲉ ⲙ̄ⲙⲟ ⲛ · ⲁ ⲓ ⲣⲁϣⲉ ⲧⲱⲛⲟⲩ ⲙ̄ ⲡ ⲟⲟⲩ · ϫⲉ ⲙ̄ ⲡⲉ ⲕ ⲣ̄ ⲡ ⲱⲃϣ̄ ⲛ̄ ⲧⲉ ⲑⲩⲥⲓⲁ ⲙ̄ ⲡ ⲛⲟⲩⲧⲉ · ⲁⲣ ⲓⲣⲉ ⲡⲁ ⲥⲟⲛ ⲕⲁⲧⲁ ⲑ ⲉ ⲛ̄ⲧ ⲁ ⲕ ϫⲟⲟ ⲥ · ⲁ ϥ ⲧⲱⲟⲩⲛ ⲇⲉ ⲛ̄ ϣⲱⲣⲡ̄ ⲛ̄ ⲥⲟⲩ ⲙⲛ︦ⲧ︦ ⲥⲛⲟⲟⲩⲥ · ⲙ̄ ⲡⲁⲟⲡⲉ · ⲁ ⲩ ϫⲱⲕ ⲉⲃⲟⲗ · ⲙ̄ⲡⲉ ⲩ ϣⲙ̄ϣⲉ ⲧⲏⲣ ϥ̄ ⲙ̄ⲡ ⲟⲩ ⲉⲓ ⲉ ⲡⲁϩⲟⲩ ⲛ̄ ⲗⲁⲁⲩ ⲡⲁⲣⲁ ⲡⲉ ⲟⲩⲟⲉⲓϣ ⲙ̄ ⲡ ϩⲉ ⲛⲟⲩϥⲉ · ⲁⲩⲱ ⲙ̄ⲡⲉ ⲗⲁⲁⲩ [ϣⲱϫ]ⲡ̄ ⲛⲁ ⲩ ⲉ ⲡⲁϩⲟⲩ · ⲛ̄ⲥⲁ ⲛ̄ ⲕⲟ[ⲩⲓ̈ ⲛ̄] ⲟⲉⲓⲕ · ⲙⲛ̄ ⲟⲩ ⲕⲟⲩⲓ ⲛ̄ ⲏⲣⲡ̄ ⲙ̄ⲙⲁⲧⲉ · ϣⲁϩⲣⲁⲓ̈ ⲉ ⲛⲉⲩ ⲕⲉ ϩⲃ̄ⲥⲱ ⲧⲏⲣ ⲟⲩ ϣⲁ ⲛ ⲉⲧ ⲟⲩ ⲥⲩⲛⲁⲅⲉ ⲛ̄ϩⲏⲧ ⲟⲩ · Ⲁⲩⲱ ϩⲛ̄ ⲛⲁⲓ̈ ⲛⲉ ⲩ ϣⲡ̄ ϩⲙⲟⲧ ⲛ̄ⲧⲟⲟⲧ ϥ̄ ⲙ̄ ⲡ ϫⲥ̄ ⲙⲛ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ · ⲁⲩⲱ ⲉ ⲩ ϣⲗⲏⲗ ⲉ ⲩ ⲥⲙⲟⲩ ⲉ ⲡ ⲛⲟⲩⲧⲉ · ⲙ̄ ⲡⲉ ϩⲟⲟⲩ ⲙⲛ̄ ⲧⲉ ⲩϣⲏ · ϩⲛ̄ ϩⲉⲛ ⲣⲙ̄ⲓⲟⲟⲩⲉ · ⲉ ⲩ ϫⲱ ⲙ̄ ⲙⲟ ⲥ · ϫⲉ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ ⲡⲁⲣⲁ ⲕⲁⲗⲉⲓ ⲙ̄ ⲡ ⲛⲟⲩⲧⲉ ⲉϫⲱ ⲛ · ⲛ ϥ̄ ⲟⲩⲱⲛ ⲛⲁ ⲛ ⲛ̄ ⲧⲉϥ ϭⲓϫ ⲛ̄ ⲥⲙⲟⲩ ϫⲉⲕⲁⲥ ⲛ̄ ⲛⲉⲥ ⲱϫⲛ̄ ⲛ̄ⲧⲟⲟⲧ ⲛ̄ ⲛ̄ϭⲓ ⲑ ⲉⲗⲡⲓⲥ ⲛ̄ ⲧⲉϥ ⲁⲅⲁⲡⲏ ⲙⲛ̄ ⲧⲉϥ ⲑⲩⲥⲓⲁ · ⲧⲁⲓ ⲉⲧ ⲛ̄ ϯ ⲙ̄ⲙⲟ ⲥ ϩⲙ̄ ⲡⲉϥ ⲣⲁⲛ · ⲱ̄ ⲙⲓⲭⲁⲏⲗ ⲡ ⲛⲟϭ ⲛ̄ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ · ⲛ̄ⲧⲟⲕ ⲡ ⲉⲧ ⲥⲟⲟⲩⲛ ⲙ̄ ⲡⲉⲛ ϩⲏⲧ ⲙⲛ̄ ⲧⲛ̄ ⲡⲣⲟϩⲁⲓ ⲣⲉⲥⲓⲥ ⲉϩⲟⲩⲛ ⲉⲣⲟ ⲕ · ⲁⲩⲱ ϫⲉ ⲙⲛ︦ⲧ︦ⲁ ⲛ ⲗⲁⲁⲩ ⲙ̄ ⲡⲣⲟⲥⲧⲁⲥⲓⲁ · ⲙ̄ⲙⲁ ⲕ ⲛ̄ⲥⲁⲃⲗ̄ⲗⲁ ⲕ · ⲉ ⲕ ⲟ ⲛⲁ ⲛ ⲙ̄ ⲡⲣⲟⲥⲧⲁⲧⲏⲥ ϫⲓⲛ ⲧⲛ̄ ⲙⲛ︦ⲧ︦ ⲕⲟⲩⲓ̈ ϣⲁ ⲧⲉⲛⲟⲩ · ⲉ ⲕ ⲡⲣⲉⲥ ⲃⲉⲩⲉ ϩⲁⲣⲟ ⲛ ⲛ̄ⲛⲁϩⲣⲙ̄ ⲡ ⲛⲟⲩⲧⲉ ⲡⲉⲛ ⲣ̄ⲣⲟ · Ⲧⲉⲛⲟⲩ ⲇⲉ ⲧⲛ̄ ⲡⲁⲣⲁⲕⲁⲗⲉⲓ ⲙ̄ⲙⲟ ⲕ ⲡⲉⲛ ϥⲁⲓ ⲣⲟⲟⲩϣ ⲉⲧ ⲛⲁⲛⲟⲩ ϥ ⲙⲓ̈ⲭⲁⲏⲗ · ⲉϣⲱⲡⲉ ϩⲱⲗⲟⲥ · ⲡⲉⲓ ⲛⲟϭ ⲛ̄ⲙ̄ ⲛ̄ ϩⲏⲧ · ϭⲉⲉⲧ ⲉⲣⲟ ⲛ · ϩⲛ̄ ⲧⲛ̄ ϩⲁⲏ ⲙⲛ̄ ⲛⲉⲓ ⲥⲩⲛⲑⲩⲕⲏ · ⲛ̄ⲧ ⲁ ⲛ ⲥ ⲙⲛ︦ⲧ︦ ⲟⲩ ⲛⲙ̄ⲙⲁ ⲕ · ⲙⲛ̄ ⲡ ⲛⲟⲩⲧⲉ ⲉ ⲧⲙ̄ ⲟⲩⲱⲥϥ̄ · ⲛ̄ ⲧⲉⲕ ⲑⲩⲥⲓⲁ · ⲙⲛ̄ ⲧⲉⲕ ⲁⲅⲁⲡⲏ · Ⲉⲓⲉ ⲙⲁⲣⲉ ⲧⲉⲕ ⲙⲛ︤ⲧ︥ ⲁⲅⲁⲑⲟⲥ ⲉⲓ̈ ⲉϩⲟⲩⲛ · ⲉ ⲧ ϩⲓⲕ[ⲱⲛ ⲧ]ⲏⲣ ⲥ̄ ⲙ̄ ⲡ ⲛⲟⲩⲧⲉ · ⲉⲓⲣⲉ ⲛⲙ̄ⲙⲁ ⲛ ⲙ̄ ⲡⲉⲓ ⲛⲟϭ ⲛ̄ ⲁⲅⲁ ⲑⲟⲛ · ⲛ ⲅ̄ ⲡⲁⲣⲁⲕⲁⲗⲉⲓ̈ ⲙ̄ ⲡ ⲛⲟⲩⲧⲉ ⲡ ⲣ̄ⲣⲟ ⲛ̄ ⲛ ⲣ̄ⲣⲱⲟⲩ · ⲉⲧⲃⲏⲏⲧ ⲛ̄ · ⲛ ϥ︦ ⲣ︦ⲡⲛⲁ · ⲛⲙ̄ⲙⲁ ⲛ · ⲛ ϥ̄ ⲡⲟⲟⲛⲉ ⲛ ⲉⲃⲟⲗ ϩⲙ̄ ⲡⲉⲓ ⲃⲓⲟⲥ ⲕⲁⲧⲁ ⲑ ⲉ ϩⲱ ⲟⲩ ⲛ̄ ⲛⲉⲛ ⲉⲓⲟⲟⲧⲉ ⲧⲏⲣ ⲟⲩ · ⲉⲓⲥ ϩⲏⲏⲧⲉ ⲅⲁⲣ ⲱ̄ ⲡⲉⲛ ⲡⲣⲟⲥⲧⲁⲧⲏⲥ · ⲕ ⲛⲁⲩ ⲉ ⲡⲉⲛ ⲑⲃ̄ⲃⲓⲟ ⲛ̄ⲧ ⲁ ϥ ϣⲱⲡⲉ ⲙ̄ⲙⲟ ⲛ · ⲁⲗⲗⲁ ⲛ̄ⲧⲁ ⲛⲁⲓ̈ ⲧⲏⲣ ⲟⲩ ϣⲱⲡⲉ ⲙ̄ⲙⲟ ⲛ · ⲛ̄ ⲧ ϣⲃ̄ⲃⲓⲱ ⲛ̄ ⲛⲉⲛ ⲛⲟⲃⲉ · ⲁⲩⲱ ⲛⲁⲛⲟⲩ ⲥ ⲛ̄ ⲧⲛ̄ ⲙⲟⲩ ⲛ̄ ϩⲟⲩⲟ ⲉⲣⲟ ⲥ ⲛ̄ ⲧⲛ︦ ⲣ︦‐ ⲡ ⲱⲃϣ̄ ⲛ̄ ⲧⲉⲕ ⲑⲩⲥⲓⲁ · ⲙⲛ̄ ⲧⲉⲕ ⲡⲣⲟⲥⲫⲟⲣⲁ · ϫⲉ ϣⲁⲣⲉ ⲧ ⲙⲛ︦ⲧ︦ ϩⲏⲕⲉ ⲅⲁⲣ ⲣ̄ ϩⲁϩ ⲛ̄ ϩⲱⲃ ⲉ ϥ ϩⲟⲟⲩ · ⲁⲩⲱ ϣⲁ ⲥ ⲧⲣⲉ ⲛⲉⲧ ⲛ̄ϩⲏⲧ ⲥ̄ · ⲁⲣ ⲛⲁ ⲙ̄ ⲡ ⲣⲁⲛ ⲙ̄ ⲡ ⲉⲛⲧ ⲁ ϥ ⲧⲁⲙⲓⲟ ⲟⲩ ⲉϫⲛ̄ ϩⲟⲧⲉ ⁖ Ⲧⲉⲛⲟⲩ ⲟⲛ ⲧⲛ̄ ⲡⲁϩⲧ̄ ⲙ̄ ⲡⲉⲕ ⲙ̄ⲧⲟ ⲉⲃⲟⲗ · ⲱ̄ ⲡ ⲁⲣⲭⲏⲥⲧⲣⲁⲧⲏⲅⲟⲥ · ⲉⲧ ⲟⲩⲁⲁⲃ ⲙⲓ̈ⲭⲁⲏⲗ · ⲙ̄ⲡⲣ̄ ⲟⲃϣ ⲕ̄ ⲉⲣⲟ ⲛ · ⲁⲛⲟⲛ ⲛⲉⲕ ϩⲙ̄ϩⲁⲗ · ⲧⲛ̄ ⲥⲟⲟⲩⲛ ⲅⲁⲣ ϫⲉ ⲕ ϩⲏⲛ ⲉϩⲟⲩⲛ ⲉ ⲡ ⲣ̄ⲣⲟ ⲛ̄ ⲛⲁⲩ ⲛⲓⲙ · ⲁⲩⲱ ⲕ ⲟⲩⲏⲏⲩ ⲉⲃⲟⲗ · ⲁⲛ · ⲛ̄ ⲛ ⲉⲧ ⲉⲡⲉⲓⲕⲁⲗⲉⲓ ⲙ̄ⲙⲟ ⲕ · ⲁⲗⲗⲁ ⲕ ϩⲏⲛ ⲉϩⲟⲩⲛ ⲉⲣⲟ ⲟⲩ ⲕⲁⲧⲁ ⲡ ⲉⲧ ⲥⲏϩ · ϫⲉ ϣⲁⲣⲉ ⲡ ⲁⲅⲅⲉⲗⲟⲥ · ⲙ̄ ⲡ ϫⲥ̄ ⲕⲱⲧⲉ ⲉ ⲛ ⲉⲧ ⲣ̄ ϩⲟⲧⲉ ϩⲏⲧ ϥ̄ · ⲁⲩⲱ ϣⲁ ϥ ⲛⲁϩ ⲙ ⲟⲩ · ϣⲁ ϥ ϫⲟⲟ ⲥ ⲟⲛ ϩⲛ̄ ⲕⲉ ⲙⲁ · ϫⲉ ϣⲁ ϥ ⲛⲁ · ⲁⲩⲱ ⲛ︦ ϥ︦ ϯ ⲙ̄ ⲡⲉ ϩⲟⲟⲩ ⲧⲏⲣ ϥ̄ · ⲉⲓⲥ ϩⲏⲏⲧⲉ ⲟⲩⲛ ⲱ̄ ⲡⲉ ⲡⲣⲉⲥ ⲃⲉⲩⲧⲏⲥ ⲙⲓⲭⲁⲏⲗ · ⲕ ⲛⲁⲩ ⲉ ⲡⲉⲛ ϣⲱⲱⲧ ⲧⲏⲣ ϥ̄ ϩⲓϫⲱ ⲛ · Ⲁⲩⲱ ⲙⲛ̄ⲧⲁ ⲛ ⲗⲁⲁⲩ ⲛ̄ ϣⲁϫⲉ · ⲙ̄ⲙⲁⲩ ⲉ ⲧⲣ ⲛ̄ ϫⲟⲟ ϥ ⲉⲓ ⲙⲏⲧⲉⲓ̈ ⲉ ⲡⲁⲓ̈ ⲙ̄ⲙⲁⲧⲉ · ϫⲉ ⲁ ⲛ ⲣ̄ ϩⲏⲕⲉ ⲉⲙⲁⲧⲉ · ⲃⲟⲏⲑⲉⲓ ⲉⲣⲟ ⲛ · ⲡ ⲛⲟⲩⲧⲉ ⲡⲉⲛ ⲥⲏ︦ⲣ︦ ⲛ ⲅ̄ ⲥⲁⲁⲧ ⲛ̄ ⲉⲧⲃⲉ ⲡ ⲉⲟⲟⲩ ⲙ̄ ⲡⲉⲕ ⲣⲁⲛ · ⲁⲩⲱ ⲟⲛ ⲧⲛ̄ ϫⲱ ⲙ̄ ⲡⲉⲓ ⲕⲉ ⲟⲩⲁ · ϩⲛ̄ ⲟⲩ ϣⲡ̄ ϩⲙⲟⲧ ϫⲉ ⲡ ϫ︤ⲥ︥ ⲡ ⲉⲛⲧ ⲁ ϥ ⲧⲁⲁ ⲩ ⲡ ϫ︤ⲥ︥ ⲡ ⲉⲛⲧ ⲁ ϥ ϥⲓⲧ ⲟⲩ · ⲑ ⲉ ⲉⲧ ⲉⲣⲁ ⲛⲁ ϥ ⲙ̄ ⲡ ϫ︦ⲥ︦ ⲧ ⲛ̄ⲧ ⲁ ⲥ ϣⲱⲡⲉ · ⲉⲣⲉ ⲡ ⲣⲁⲛ ⲙ̄ ⲡ ϫ︦ⲥ︦ ϣⲱⲡⲉ ⲉ ϥ ⲥⲙⲁⲙⲁⲁⲧ ϣⲁ ⲉⲛⲉϩ ϩⲁⲙⲏⲛ · Ⲛⲁⲓ̈ ⲇⲉ ⲉⲣⲉ ⲛ ⲉⲧ ⲟⲩⲁⲁⲃ · ϫⲱ ⲙ̄ⲙⲟ ⲟⲩ ⲉ ⲩ ⲙⲏⲛ ⲉⲃⲟⲗ · ϩⲛ̄ ⲟⲩ ⲥⲟⲡⲥⲡ̄ ⲙ̄ ⲡ ⲛⲟⲩⲧⲉ · ⲙⲛ̄ ⲡⲉϥ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓ̈ ⲭⲁⲏⲗ ϫⲓⲛ ⲥⲟⲩ ⲙⲛ︦ⲧ︦ ⲥⲛⲟⲟⲩⲥ ⲙ̄ ⲡⲁⲟⲡⲉ ϣⲁ ⲡ ⲛⲁⲩ ⲛ̄ ϫⲡ̄ ⲯⲓⲧⲉ ⲛ̄ ⲥⲟⲩ ⲙⲛ︤ⲧ︥ ⲥⲛⲟⲟⲩⲥ ⲛ̄ ⲁⲑⲱⲣ · ⲉⲧⲉ ⲡⲁⲓ̈ ⲡⲉ ⲡ ⲛⲟϭ ⲛ̄ ϣⲁ ⲙ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ · Ϩⲧⲟⲟⲩⲉ ⲇⲉ ⲛ̄ⲧⲉⲣⲉ ϥ ϣⲱⲡⲉ ⲛⲉ ⲁ ⲡ ⲛⲁⲩ ⲅⲁⲣ ϣⲱⲡⲉ ⲉ ⲧⲣⲉ ⲩ ⲧⲁⲥⲥⲉ ⲛ̄ ⲧⲉ ⲡⲣⲟⲥⲫⲟⲣⲁ · ϫⲓ ⲛ ⲣⲟⲩϩⲉ ⲛ̄ ⲥⲟⲩ ⲙⲛ︦ⲧ︦ ⲟⲩⲉ · ⲧⲁⲣ ⲟⲩ ⲥⲙⲛ̄ⲧ ⲥ̄ ⲛⲁ ⲩ ⲛ̄ ϣⲱⲣⲡ̄ ⲙ̄ ⲡ ϣⲁ ⲕⲁⲧⲁ ⲡⲉⲩ ⲉⲑⲟⲥ · ⲁ ϥ ϯ ⲡⲉϥ ⲟⲩⲟⲓ ⲛ̄ϭⲓ ⲡ ⲣⲱⲙⲉ ⲉⲧ ⲟⲩⲁⲁⲃ · ⲁⲩⲱ ⲙ̄ ⲡⲓⲥⲧⲟⲥ · ⲛⲁⲙⲉ · ⲉ ⲧⲉϥ ⲥϩⲓⲙⲉ · ⲡⲉϫⲁ ϥ ⲛⲁ ⲥ ϩⲛ̄ ⲟⲩ ⲑⲃ̄ⲃⲓⲟ · ⲙⲛ̄ ⲟⲩⲱⲗⲥ̄ ⲛ̄ ϩⲏⲧ · ϫⲉ ⲧⲁ ⲥⲱⲛⲉ · ⲉⲣ̄ ϩⲙⲟⲟⲥ ⲉ ⲣ ⲣ̄ ⲟⲩ ⲙⲏ ϯ ⲥⲟⲟⲩⲛ ϫⲉ ⲁϣ ⲛ̄ ϣⲁ ⲡⲉ ⲣⲁⲥⲧⲉ · ⲙⲏ ⲧⲁ ⲥⲱⲛⲉ ⲁⲣ ⲣ̄ ⲡ ⲱⲃϣ̄ ⲛ̄ ⲧⲛ̄ ⲥⲩⲛⲏⲑⲉⲓⲁ ⲉ ⲛⲁⲛⲟⲩ ⲥ · ⲁ ⲡ ⲣ̄ⲡ ⲙⲉⲉⲩⲉ ⲙ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ ⲗⲟ ϩⲙ̄ ⲡⲟⲩ ϩⲏⲧ ⲙ̄ ⲡ ⲟⲟⲩ · ⲙ̄ⲡⲱⲣ ⲧⲁ ⲥⲱⲛⲉ ⲙ̄ⲡⲣ̄ ⲉⲓⲁ ⲧ ⲟⲟⲧⲉ · ⲛ̄ⲥⲁ ⲧⲉⲛ ϩⲉⲗⲡⲓⲥ · ⲟⲩⲛ̄ϣ‐ ϭⲟⲙ ⲙ̄ ⲡ ⲛⲟⲩⲧⲉ ⲉ ϩⲱⲃ ⲛⲓ̈ⲙ · ⲥⲱⲧⲙ̄ ϩⲱⲱ ϥ ⲛ̄ ϣⲁϫⲉ ⲛ̄ ⲥⲟⲗⲥⲗ̄ ⲛ̄ ⲧⲉⲓ ⲙⲁⲕⲁⲣⲓⲁ ⲛ̄ ⲥϩⲓⲙⲉ ⲉⲧ ⲥ̄ ⲧⲁⲩⲟ ⲙ̄ⲙⲟ ⲟⲩ ⲉ ⲡⲉⲥ ϩⲁⲓ̈ ϩⲛ̄ ⲟⲩ ⲉⲡⲓⲥⲧⲏⲙⲏⲓ̈ ⲡⲉϫⲁ ⲥ ⲛⲁ ϥ ϫⲉ ⲕⲁⲗⲱⲥ ⲉⲗⲑⲏⲥ ⲡⲁ ϫⲥ̄ ⲛ̄ ⲥⲟⲛ · ⲕⲁⲗⲱⲥ ⲁ ⲕ ⲉⲓ̈ ⲛⲁ ⲓ̈ ⲉϩⲟⲩⲛ · ⲧⲉⲛⲟⲩ · ⲙⲛ̄ ⲡ ⲥⲟⲗⲥⲗ̄ ⲛ̄ ⲧⲛ̄ ⲙⲛ︦ⲧ︦ ⲣⲙ̄ ⲙ ⲁⲟ · ⲉⲧⲉ ⲡ ⲣⲁϣⲉ ⲡⲉ ⲛ̄ ⲧⲛ̄ ⲯⲩⲭⲏ ϩⲓ̈ ⲟⲩ ⲥⲟⲡ · Ⲁⲗⲏⲑⲱⲥ ⲱ̄ ⲡⲁ ⲥⲟⲛ · ϫⲓⲛ ⲙ̄ ⲡ ⲛⲁⲩ ⲛ̄ ϫⲡ̄ ⲟⲩⲉⲓⲉ ⲙ̄ ⲡ ⲟⲟⲩ ϣⲁⲛⲧⲉ ⲕ ⲉⲓ ⲛⲁ ⲓ̈ ⲉϩⲟⲩⲛ ⲧⲉⲛⲟⲩ · ⲙ̄ⲡⲉ ⲟⲩ ⲡⲩⲅⲏ ⲛ̄ ⲣⲙ̄ⲉⲓⲏ · ⲗⲟ ϩⲓ̈ϫⲛ̄ ⲛⲁⲃⲁⲗ · ⲉ ⲩ ⲥⲱⲕ ⲉⲣⲉ ⲟⲩ ⲕⲱϩⲧ̄ ⲟⲩⲱⲙ · ⲛ̄ⲥⲁ ⲡⲁ ⲥⲁ ⲛ̄ϩⲟⲩⲛ ⲉ ⲧⲃⲉ ⲡ ⲣ̄ ⲙⲉⲉⲩⲉ ⲙ̄ ⲡ ϣⲁ ⲙ̄ ⲡⲉⲛ ⲡⲣⲟⲥⲧⲁⲧⲏⲥ · ⲁⲩⲱ ⲡⲉⲛ ⲡⲣⲉⲥⲃⲉⲩⲧⲏⲥ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ · Ⲧⲉⲛⲟⲩ ϭⲉ ⲱ̄ ⲡⲁ ⲥⲟⲛ · ⲁⲛⲁⲩ ϫⲉ ⲟⲩ ⲡ ⲉⲧ ⲛ̄ ⲛⲁ ⲁ ϥ · ϫⲉ ⲛ̄ ⲛⲉⲧⲛ̄ ⲑⲩⲥⲓⲁ · ϫⲉⲛⲁ · ⲛ̄ⲧⲟⲟⲧ ⲛ̄ · ⲛ̄ ⲧⲛ̄ ϯ ⲟⲥⲉ ⲙ̄ ⲡ ⲕⲉⲧ ⲉ ⲧⲉ ⲟⲩⲛ̄ⲧⲁⲧ ϥ̄ · ⲉⲡⲉⲓⲇⲏ ⲁ ⲓ̈ ⲥⲱⲧⲙ̄ ⲉ ⲡⲉⲛ ⲥⲁϩ · ⲡⲁⲩⲗⲟⲥ ⲡ ⲁⲡⲟⲥⲧⲟⲗⲟⲥ ⲉ ϥ ϫⲱ ⲙ̄ⲙⲟ ⲥ · ϫⲉ ⲡ ⲉⲛⲧ ⲁ ϥ ⲁⲣⲭⲉⲓ̈ ⲉ ⲩ ϩⲱⲃ ⲉ ⲛⲁⲛⲟⲩ ϥ ⲙⲁⲣⲉ ϥ ϫⲟⲕ ϥ̄ ⲉⲃⲟⲗ ϣⲁ ⲡⲉ ϩⲟⲟⲩ ⲛ̄ ⲧ ⲡⲁⲣⲟⲩⲥⲓⲁ ⲙ̄ ⲡⲉⲛ ϫⲥ̄ ⲓ︦ⲥ︦ ⲡⲉ ⲭ︦ⲥ︦ · ⲉⲓⲥ ϩⲏⲏⲧⲉ ⲅⲁⲣ ⲙⲁⲣ ⲛ̄ ϫⲱⲕ ⲉⲃⲟⲗ ⲙ̄ ⲡⲉⲛ ⲁⲓ̈ⲧⲏⲙⲁ · ⲡⲉ[ϫⲁ ϥ ⲛⲁ ⲥ] ⲛ̄ϭⲓ ⲡⲉ ⲥϩⲁⲓ̈ · ϫⲉ ⲟⲩ ⲡ ⲉⲧ ϣⲟⲟⲡ ⲛⲁ ⲛ ⲧⲁ ⲥⲱ ⲛⲉ · ϫⲉⲕⲁⲥ ⲉⲛⲛⲁ ⲉⲓⲙⲉ ϫⲉ ϥ ⲛⲁ ⲣⲱϣⲉ ⲉ ⲧⲛ̄ ⲭⲣⲓⲁ · ϫⲓⲛ ⲙ̄ⲙⲟⲛ · ⲡⲉϫⲁ ⲥ ⲛⲁ ϥ ϫⲉ ⲡⲁ ⲥⲟⲛ · ⲟⲩⲛ̄ ϩⲉⲛ ⲕⲟⲩⲓ ⲛ̄ ⲕⲗⲁⲥⲙⲁ ϣⲟⲟϫⲡ̄ ⲛⲁ ⲛ · ⲛ̄ⲁ ⲡ ϣⲓ ⲛ̄ ⲕⲱ ϩⲁⲣⲱ ⲟⲩ · ⲛ̄ ⲛⲉ ⲥ ⲛⲏⲩ ⲛ̄ ⲥⲉⲱⲙ · ⲁⲩⲱ ⲟⲩ ⲕⲟⲩⲓ̈ ⲛ̄ ⲛⲉϩ · ϩⲙ̄ ⲡ ⲗⲁⲕⲱⲛ ϣⲁ ϥ ⲣⲱϣⲉ ⲉⲣⲟ ⲛ ⲟⲛ · ⲉ ⲧ ⲥⲩⲛⲁⲝⲓⲥ ⲙⲛ̄ ⲧ ⲁⲡⲉ ⲛ̄ ⲛ̄ ⲣⲱⲙⲉ · ⲁⲗⲗⲁ ⲙⲛ̄ ⲟⲉⲓⲕ ϣⲟⲟⲡ ⲟⲩⲇⲉ ⲥⲟⲩⲟ · Ⲡⲉϫⲁ ϥ ϩⲱⲱ ϥ ⲛ̄ϭⲓ ⲡⲉ ⲥϩⲁⲓ̈ ϫⲉ ϩⲛ̄ ⲟⲩ ⲙⲉ ⲧⲁ ⲥⲱⲛⲉ · ⲉϣϫⲉ ⲛⲁⲓ ϣⲟⲟⲡ ⲁⲛ ⲉⲓⲉ ⲙⲛ̄ ⲟⲩ ⲉⲥⲟⲟⲩ ⲉ ⲛⲧ ⲁ ⲛ ⲉ ⲕⲟⲛⲥ ϥ̄ · ⲁⲗⲗⲁ ⲡ ⲟⲩⲱϣ ⲙ̄ ⲡ ϫ︦ⲥ︦ ⲙⲁⲣ ϥ̄ ϣⲱⲡⲉ · ⲙⲉⲣⲉ ⲡ ⲛⲟⲩⲧⲉ ⲅⲁⲣ ϫⲛⲟⲛ ⲉ ⲗⲁⲁⲩ ⲡⲁⲣⲁ ⲧⲛ̄ ϭⲟⲙ · ⲁⲩⲱ ⲛⲁⲛⲟⲩ ⲥ ⲉ ⲧⲣ ⲛ̄ ϯ ⲛ̄ ⲟⲩ ⲕⲟⲩⲓ ⲛ̄ ϩⲟⲩⲟ ⲉⲣⲟ ⲥ · ⲉⲛⲧⲛ̄ ⲧⲙ̄ ϯϩⲱⲗⲟⲥ ⲉ ⲡ ⲧⲏⲣ ϥ̄ · ⲡⲗⲏⲛ ⲡ ⲉⲛⲧ ⲁ ϥ ⲉⲓ̈ ⲉ ⲡⲁ ϩⲏⲧ ϯ ⲛⲁ ⲁ ϥ · ⲁⲩⲱ ϯ ⲛⲁ ϫⲟⲟ ϥ ⲉⲣⲟ · Ⲉⲓⲥ ⲟⲩ ϣⲧⲏⲛ · ⲛ̄ ⲥⲩⲛⲁⲅⲉ ⲁ ⲥ ϣⲱϫⲡ̄ ⲛⲁ ⲛ ⲉ ⲡⲟⲩ ⲟⲩⲁ · ϯ ⲛⲁ ⲧⲱⲟⲩⲛ ⲛ̄ⲧ ⲁ ϥ ⲓⲧⲱⲓ ⲛ̄ ϣⲟⲣⲡ̄ · ⲛ̄ⲧ ⲁ ⲧ ⲁⲁⲥ ϩⲁ ⲡⲉⲛ ⲥⲟⲩⲟ ⲛ̄ ⲧⲉ ⲡⲣⲟⲥⲫⲟⲣⲁ · ⲁⲩⲱ ⲙⲟⲅⲓⲥ ⲛ̄ⲧⲉⲥ ϯⲙⲏ ⲣⲱϣⲉ ⲉ ⲡ ⲗⲁⲟⲥ · ⲉⲃⲟⲗ ϫⲉ ⲡⲉⲥ ⲟⲩⲟϫ ⲁ ϥ ⲧⲱⲛⲟⲩ · ⲉⲛϣⲁⲛ ⲡⲱϩ ϩⲱⲱ ϥ · ⲉⲧⲱ · ϯ ⲛⲁ ⲃⲱⲕ ⲛ̄ ⲧⲁ ⲛⲁⲩ ϫⲉ ⲡ ⲛⲟⲩⲧⲉ ⲛ ⲁⲧⲱϣ ⲛⲁ ⲛ ⲛ̄ ⲟⲩ ⲉⲥⲟⲟⲩ · ⲛ̄ⲧ ⲁ ⲧ ⲁⲁⲥ ϩⲁ ⲣⲟ ϥ · ⲛ̄ ⲧⲛ̄ ⲕⲟⲛⲥ ϥ̄ ⲉ ⲡ ϣⲁ · ⲁⲩⲱ ⲉⲛϣⲁⲛ ⲣ̄ⲡϣⲁ ⲙ̄ ⲡ ⲁⲣⲭⲁⲅⲅⲉⲗⲟⲥ ⲛ̄ ⲣⲁⲥⲧⲉ ⲕⲁⲗⲱⲥ · ϫⲉ ⲡⲁⲓ ⲡⲉ ⲡⲉϥ ⲛⲟϭ ⲛ̄ ϣⲁ · ⲉⲛϣⲁⲛ ϭⲓⲛⲉ ⲟⲛ ⲧⲛ̄ ⲛⲁ ⲟⲩⲙ · ⲛ̄ ⲧⲛ̄ ⲧⲙ̄ ϭⲓⲛⲉ ⲡ ⲧⲱϣ ⲙ̄ ⲡ ϫ︤ⲥ︥ ⲡⲉ · ⲡⲉϫⲁ ⲥ ⲛ̄ϭⲓ ⲧⲉ ⲥϩⲓ̈ⲙⲉ · ⲛ̄ ⲥⲁⲃⲏ · ⲁⲩⲱ ⲛ̄ ⲣⲉϥ ϯ ⲥⲃⲱ · ϫⲉ ⲡⲁ ϫ︦ⲥ︦ ⲛ̄ ⲥⲟⲛ · ⲟⲩ ⲙⲟⲛⲟⲛ ϫⲉ ⲧⲁ ϣⲧⲏⲛ · ⲙ ⲛ̄ ⲧⲱⲕ ⲙ̄ⲙⲁⲧⲉ · ⲁⲗⲗⲁ ϯ ⲛⲁ ϯ ⲛ̄ ⲧⲁ ⲯⲩⲭⲏ ϩⲁ ⲧⲉ ⲑⲩⲥⲓⲁ · ⲙ̄ ⲡⲁ ϫ︦ⲥ︦ ⲡ ⲁⲣⲭⲁⲅⲅⲉⲗⲟⲥ · ⲡⲉϫⲁ ϥ ⲛⲁ ⲥ ⲛ̄ϭⲓ ⲡⲉ ⲥϩⲁⲓ̈ · ϫⲉ ⲕⲁⲗⲱⲥ ⲧⲁ ⲥⲱⲛⲉ · ⲟⲩ ⲡⲣⲟϩⲁⲓ̈ⲣⲉⲥⲓⲥ · ⲉ ⲛⲁⲛⲟⲩ ⲥ · ⲧⲛ̄ⲧⲁⲣ ⲟⲩⲟⲛϩ ⲥ̄ ⲉⲃⲟⲗ ⲉϩⲟⲩⲛ ⲉ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ ·
7	0	sText1	ⲗⲟⲓⲡⲟⲛ ⲁ ⲡ ⲣⲱⲙⲉ ϫⲓ ⲛ̄ ⲧⲉϥ ϣⲧⲏⲛ · ⲁ ϥ ⲧⲁⲁ ⲥ ⲁ ϥ ϫⲓ ⲙ̄ ⲡⲉ ⲥⲟⲩⲟ · ⲁ ϥ ⲧⲁⲁ ϥ ⲙ̄ ⲡ ⲁⲙⲣⲏ · ⲁ ϥ ⲕⲧⲟ ϥ ⲉ ⲡⲉϥ ⲏⲓ ⲉ ϥ ⲣⲁϣⲉ ⲉ ⲣⲁⲧ ⲥ̄ ⲛ̄ ⲧⲉϥ ⲥϩⲓⲙⲉ · ⲉ ϥ ϫⲱ ⲙ̄ⲙⲟ ⲥ · ϫⲉ ⲉⲓⲥ ⲡ ⲛⲟⲩⲧⲉ ⲁ ϥ ⲥⲟⲟⲩⲧⲛ̄ ⲛⲁ ⲛ ⲛ̄ ⲧⲉ ⲡⲣⲟⲥⲫⲟⲣⲁ · ⲗⲟⲓⲡⲟⲛ · ⲛ̄ⲧⲉⲣ ⲟⲩ ⲡⲱϩ ⲉ ϩⲧⲟⲟⲩⲉ ⲛ̄ ϣⲱⲣⲡ̄ ⲛ̄ ⲥⲟⲩ ⲙⲛ︦ⲧ︦ ⲥⲛⲟⲟⲩⲥ · ⲛ̄ ⲁⲑⲱⲣ · ⲁ ⲥ ϯ · ⲡⲉⲥ ⲟⲩⲟⲓ̈ ⲉⲣⲟ ϥ · ⲛ̄ϭⲓ ⲧⲉ ⲥϩⲓ̈ⲙⲉ · ⲛ̄ ϣⲁⲩ ⲉ ⲥ ϫⲱ ⲙ̄ⲙⲟ ⲥ · ϫⲉ ⲡⲁ ⲥⲟⲛ · ⲙⲁ ⲧⲁ ϣⲧⲏⲛ · ⲛ ⲅ̄ ⲃⲱⲕ · ⲛ ⲅ̄ ⲧⲁⲁ ⲥ ⲁⲛⲁⲩ ϫⲉ ⲕ ⲛⲁ ϩⲉ ⲉ ⲡ ⲉⲥⲟⲟⲩ · ϫⲉⲕⲁⲥ ⲉⲛ ⲛⲁ ⲥ ⲙⲛ̄ ⲛⲉ ϩⲃⲏⲩⲉ ⲛ̄ ⲧ ⲥⲩⲛⲁⲝⲓⲥ ⲙⲛ̄ ⲛⲉ ⲥⲛⲏⲩ · ⲉⲧ ⲛⲏⲩ ⲉϫⲱ ⲛ · ⲛ̄ⲧⲟϥ ⲇⲉ ⲉ ϥ ⲟⲩⲱϣ ⲉ ⲉⲓⲙⲉ ⲉ ⲧⲉⲥ ⲡⲣⲟϩⲁⲓⲣⲉⲥⲓⲥ · ⲧⲏⲣ ⲥ̄ · ⲡⲉϫⲁ ϥ ⲛⲁ ⲥ · ϫⲉ ⲧⲁ ⲥⲱⲛⲉ · ⲉⲓϣⲁⲛ ϥⲓ ⲛ̄ ⲧⲟⲩ ϣⲧⲏⲛ · ⲉⲣ ⲛⲁ ⲥⲩⲛⲁⲅⲉ ⲛ̄ ⲁϣ ⲛ̄ ϩⲉ ϩⲙ̄ ⲡⲉⲓ ⲛⲟϭ ⲛ̄ ϣⲁ ⲙ̄ ⲡ ⲟⲟⲩ · ⲁⲛⲟⲕ ⲡⲉ ⲅⲁⲣ ⲁⲛⲅ̄ ⲟⲩ ϩⲟⲟⲩⲧ ϣⲁ ⲓ ⲃⲱⲕ ⲉ ⲙⲁ ⲛⲓⲙ ⲛ̄ ⲧⲉⲓ ϩⲉ ⲧⲉ ⲥϩⲓⲙⲉ ⲇⲉ ⲛ̄ⲧⲟⲥ ϣϣⲉ ⲉⲣⲟ ⲥ ⲉ ⲥⲕⲉⲡⲁⲍⲉ ⲙ̄ⲙⲟ ⲥ · ϩⲙ̄ ⲡⲉⲥ ⲥⲱⲙⲁ · ⲙⲁⲗⲓⲥⲧⲁ ⲛ̄ ϩⲟⲩⲟ ϩⲛ̄ ⲧ ⲉⲕ ⲕⲗⲏⲥⲓⲁ · ⲛ̄ⲧⲟⲥ ⲇⲉ ⲁ ⲥ ϥⲓ ϩⲣⲁ ⲥ ⲉⲃⲟⲗ · ⲁ ⲥ ⲣⲓⲙⲉ ⲉ ⲥ ϫⲱ ⲙ̄ⲙⲟ ⲥ ϫⲉ ⲟⲩⲟⲓ̈ ⲛⲁ ⲓ̈ ⲡⲁ ⲥⲟⲛ · ⲟⲩ ⲡⲉ ⲡⲁⲓ̈ ⲉⲧⲉ ⲕ ϫⲱ ⲙ̄ⲙⲟ ϥ ⲛⲁ ⲓ ⲙ̄ ⲡ ⲟⲟⲩ · ⲙⲏ ⲛ̄ ⲧⲁ ⲣ̄ ϣⲙ̄ⲙⲟ ⲉⲣⲟ ⲕ ⲙ̄ ⲡ ⲟⲟⲩ · ⲙⲏ ⲛ̄ⲧ ⲁ ⲛ ⲡⲱϣ ⲙ̄ ⲡ ⲟⲟⲩ ⲁ ⲛ︦ ⲣ︦ ⲥⲛⲁⲩ ⲁ ⲛ︦ ⲣ︦ ⲥⲛⲁⲩ · ⲙⲏ ⲛ̄ ⲁⲛⲟⲕ ⲟⲩ ⲥⲁⲣⲝ̄ ⲛ̄ ⲟⲩⲱⲧ ⲁⲛ ⲛⲙ̄ⲙⲁ ⲕ · ⲙⲏ ⲙⲛ̄ ⲧⲁⲓ ⲙⲉⲣⲓⲥ ⲛⲙ̄ⲙⲁ ⲕ · ⲁⲛⲟⲕ ϩⲛ̄ ⲛⲉ ⲑⲩⲥⲓⲁ · ⲙⲏ ⲉ ⲕ ⲛⲁϩ ⲟⲩ ⲣⲱⲧ ⲙ̄ ⲡ ⲟⲟⲩ ⲙ̄ ⲡⲁ ⲙⲉ ⲉϩⲟⲩⲛ ⲉ ⲡ ⲁⲣⲭ ⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓ̈ⲭⲁⲏⲗ · ⲙ̄ⲡⲱⲣ ⲡⲁ ⲥⲟⲛ · ⲙ̄ⲡⲣ̄ ⲙⲉⲉⲩⲉ ϩⲙ̄ ⲡⲉⲕ ϩⲏⲧ ⲉ ⲡⲁⲓ̈ ϫⲉ ⲁ ⲓ ⲕⲱⲧ ⲁ ⲡⲣⲟϩⲁⲓ ⲣⲉⲥⲓⲥ · ⲛ̄ⲥⲱ ⲓ̈ ⲉϩⲟⲩⲛ ⲉ ⲡ ⲁⲣⲭⲁⲅⲅⲉⲗⲟⲥ · ⲙⲓⲭⲁⲏⲗ · ϩⲱⲗⲟⲥ ⲣⲱ ⲁ ⲡ ⲁⲡⲟⲥⲧⲟⲗⲟⲥ · ⲟⲩⲱ ⲉ ϥ ⲧⲁⲙⲟ ⲙ̄ⲙⲟ ⲛ ϫⲉ ⲙⲛ̄ ϩⲟⲟⲩⲧ ⲙⲛ̄ ⲥϩⲓⲙⲉ ϩⲙ̄ ⲡⲉ ⲭ︦ⲥ︦ · Ⲛⲁⲓ ⲇⲉ ⲉ ⲥ ϫⲱ ⲙ̄ ⲙⲟ ⲟⲩ ⲉ ⲥ ⲣⲓⲙⲉ · ⲁ ⲧⲉϥ ⲯⲩⲭⲏ ϣⲧⲟⲣⲧⲣ̄ ⲉϫⲱ ⲥ · ⲙⲁⲗ ⲗⲟⲛ ⲇⲉ ⲁ ϥ ⲣⲁϣⲉ ⲛ̄ ϩⲟⲩⲟ ⲉϩⲣⲁⲓ ⲉϫⲛ̄ ⲧⲉⲥ ⲛⲟϭ ⲙ̄ ⲡⲓⲥϯⲥ ⲁ ϥ ϫⲓ ⲛ̄ⲧⲟⲟⲧ ⲥ̄ · ⲛ̄ ⲧⲉ ϣⲧⲏⲛ ⲉ ϥ ϫⲱ ⲙ̄ⲙⲟ ⲥ ϫⲉ ϥⲓ ⲡ ⲣⲟⲟⲩϣ ⲛ̄ ⲧⲉ ⲡⲣⲟⲥⲫⲟⲣⲁ · ⲙⲛ̄ ⲧ ⲁⲡⲁⲣⲭⲏ · ⲙⲛ̄ ⲡ ⲛⲉϩⲧⲛ̄ⲛⲟⲟⲩⲥⲟⲩ ⲉ ⲧ ⲉⲕⲕⲗⲏⲥⲓⲁ · ⲁⲩⲱ ⲕⲱ ⲉϩⲣⲁⲓ ⲛ̄ ⲧⲉ ⲧⲣⲁⲡⲉⲍⲁ · ⲙⲛ̄ ⲛ̄ⲟⲉⲓ̈ⲕ · ϥⲓ ⲡ ⲣⲟⲟⲩϣ ⲙ̄ ⲡⲗⲁⲭⲁⲛⲟⲛ ϣⲁⲛⲧ ⲁ ⲕⲧⲟ ⲓ̈ ϩⲙ̄ ⲡ ⲟⲩⲱϣ ⲙ̄ ⲡ ⲛⲟⲩⲧⲉ · ⲙ̄ ⲡ ⲛⲟⲩⲧⲉ ⲙⲛ̄ ⲡ ⲉⲥⲟⲟⲩ · ⲁ ϥ ⲉⲓ̈ ⲇⲉ ⲉⲃⲟⲗ · ⲉ ϥ ⲙⲟⲟϣⲉ ⲉ ϥ ⲥⲟⲡⲥⲡ̄ ⲙ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ · ⲉ ⲧⲣⲉ ϥ ⲥⲟⲟⲩⲧⲛ̄ ⲛⲁ ϥ ⲛ̄ ⲛⲉϥ ϩⲓⲟⲟⲩⲉ · Ⲉ ϥ ⲙⲟⲟϣⲉ ⲇⲉ ⲁ ϥ ⲉⲓ ⲉϫⲛ̄ ⲟⲩ ⲙⲟⲟⲛⲉ‐ ⲥⲟⲟⲩ ⲡⲉϫⲁ ϥ ⲛⲁ ϥ · ϫⲉ ⲭⲁⲓⲣⲉ ⲡⲉ ϣⲃⲏⲣ · ⲡⲉϫⲉ ⲡ ⲣⲱⲙⲉ ⲛⲁ ϥ · ϫⲉ ϯⲣⲏⲛⲏ ⲛⲁ ⲕ ⲡ ⲣⲱⲙⲉ ⲉⲧ ⲧⲁⲓⲏⲩ · ⲡⲉϫⲁ ϥ ⲛⲁ ϥ ⲛ̄ϭⲓ ⲡ ⲣⲱⲙⲉ ⲙ̄ ⲡⲓⲥⲧⲟⲥ · ϫⲉ ⲁⲣⲁ ϣⲁ ⲓ ϭⲛ̄ ⲟⲩ ⲉⲥⲟⲟⲩ · ⲛ̄ⲧⲟⲟⲧ ⲕ̄ ⲙ̄ ⲡ ⲟⲟⲩ · ⲉ ⲡⲉⲓ ⲛⲟϭ ⲛ̄ ⲣⲱⲙⲉ ⲛ̄ⲧ ⲁ ϥ ⲉⲓ ϣⲁⲣⲟ ⲛ · ⲡⲉϫⲁ ϥ ⲛ̄ϭⲓ ⲡ ϣⲱⲥ ϫⲉ ⲕ ⲟⲩⲱϣ ϩⲁ ⲟⲩⲏⲣ ⲛ̄ ϯⲙⲏ · ⲡⲉϫⲉ ⲡ ⲣⲱⲙⲉ ⲛⲁ ϥ ϫⲉ ⲉ ⲓ ⲟⲩⲱϣ ϩⲁ ⲟⲩ ⲧⲉⲣⲙⲏ ⲥⲓⲟⲛ · ⲡⲉϫⲉ ⲡ ⲣⲱⲙⲉ ⲛ̄ ϣⲱⲥ ⲛⲁ ϥ · ϫⲉ ⲁ ⲩ ⲉⲓ ⲥⲧϯⲙⲏ ⲛ̄ⲧ ⲁ ⲧⲁⲁ ϥ ⲛⲁ ⲕ · ⲡ ⲣⲱⲙⲉ ⲇⲉ ⲁ ϥ ⲥⲟⲟⲩⲧⲛ̄ ⲉⲣⲟ ϥ · ⲛ̄ ⲧⲉ ϣ ⲧⲏⲛ · ⲛ̄ ⲧⲉϥ ⲥϩⲓⲙⲉ ⲉ ϥ ϫⲱ ⲙ̄ⲙⲟ ⲥ · ϫⲉ ⲙⲱⲧⲉϣⲧⲏⲛ · ⲉ ⲧⲁ ⲧⲁ ⲥϩⲓⲙⲉ ⲧⲉ ⲕⲁⲁ ⲥ ⲛⲁ ⲕ ⲛ̄ⲧⲟⲟⲧ ⲕ̄ ⲛ̄ ϣⲟⲙⲛ︦ⲧ︦ ⲛ̄ ϩⲟⲟⲩ · ⲉⲓϣⲁⲛ ⲧⲙ̄ ⲧⲁⲁ ϥ ⲛⲁ ⲕ · ϯ ⲛⲁ ⲁⲡⲟⲧⲁⲥⲥⲉ ⲙ̄ⲙⲟ ⲥ ⲛⲁ ⲕ · Ⲁ ϥ ⲟⲩⲱϣⲃ̄ ⲛ̄ϭⲓ ⲡ ϣⲱⲥ ϫⲉ ⲁⲩⲱ ⲉ ⲓ ⲣ̄ ⲟⲩ ⲛ̄ ⲧⲁⲓ̈ · ⲙⲛ̄ ⲗⲁⲁⲩ ϩⲙ̄ ⲡⲁ ⲏⲓ̄ ⲉ ⲓⲙⲏⲧⲉⲓ̈ ⲥⲟⲣⲧ̄ · ϩⲓ̈ ϩⲃ̄ⲥⲱ ⲛ̄ ϯ ⲛⲁ ϫⲓⲧ ⲥ̄ ⲁⲛ ⁘ Ⲡ ⲣⲱⲙⲉ ⲙ̄ ⲡⲓ̈ⲥⲧⲟⲥ ⲛ̄ⲧⲉⲣⲉ ⲡ ϣⲱⲥⲧⲉⲥⲧⲟϥ ⲉⲃⲟⲗ · ⲙⲛ̄ ⲧⲉ ϣⲧⲏⲛ · ⲁ ϥ ⲕⲟⲧ ϥ̄ ⲉ ⲧϥ̄ ϩⲓⲏ ϩⲛ̄ ⲟⲩ ⲛⲟϭ ⲛ̄ⲙ̄ ⲛ̄ ϩⲏⲧ ⲙⲛ̄ ϩⲉⲛ ⲣⲙ̄ⲉⲓⲟⲟⲩⲉ · ⲉ ⲩ ⲟϣ · ⲉ ϯ ⲇⲉ ⲉ ϥ ⲙⲟⲟϣⲉ ⲉ ϥ ⲟⲕⲙ̄ · ⲁⲩⲱ ⲉ ϥ ⲙⲉⲉⲩⲉ ⲉⲃⲟⲗ · ϫⲉ ⲟⲩ ⲡ ⲉⲧ ϥ̄ ⲛⲁⲁ ϥ · ⲏ ⲉ ϥ ⲛⲁ ϫⲟⲟ ⲥ ϫⲉ ⲟⲩ · ⲛ̄ ⲧϥ̄ ⲥϩⲓⲙⲉ · ⲛ̄ ⲧⲉ ⲩⲛⲟⲩ ⲁ ϥ ϭⲱϣⲧ̄ ϩⲓϩⲏ ⲙ̄ⲙⲟ ϥ ⲁ ϥ ⲛⲁⲩ ⲉ ⲡ ⲁⲣⲭⲁⲅⲅⲉⲗⲟⲥ ⲙⲓⲭⲁⲏⲗ · ⲉ ϥ ⲧⲁⲗⲏⲩ ⲉϫⲛ̄ ⲟⲩ ϩⲧⲟ · ⲛ̄ ⲟⲩⲱⲃϣ̄ ⲉ ϥ ⲟ ⲙ̄ ⲡⲉ ⲥⲙⲟⲧ ⲛ̄ ⲟⲩ ⲛⲟϭ ⲛ̄ ⲁⲣⲭⲱⲛ ⲛ̄ⲧⲉ ⲡ ⲣ̄ⲣⲟ · ⲁ ϥ ⲣ̄ ϩⲟⲧⲉ ⲉⲙⲁⲧⲉ ⲛ̄ϭⲓ ⲡ ⲣⲱⲙⲉ · ⲁ ϥ ⲥⲟⲕ ϥ̄ ⲛ̄ⲥⲁ ⲟⲩ ⲥⲁ ⲙ̄ ⲡ ⲃⲟⲗ · ⲛ̄ ⲧⲉ ϩⲓⲏ · ϣⲁⲛⲧ ϥ̄ ⲡⲁⲣⲁⲅⲉ · ⲁⲩⲱ ⲛ̄ⲧⲉ[ⲣⲉ] ⲡ ⲁⲣⲭⲁⲅⲅⲉⲗⲟⲥ ⲡⲱϩ ⲉⲣⲟ ϥ ⲙ̄ ⲡⲉ ⲥⲙⲟⲧ ⲛ̄ ⲟⲩ ⲁⲣⲭⲱⲛ · ⲁ ϥ ⲥⲉⲕ ⲡⲉ ⲭⲁⲗⲓⲛⲟⲥ ⲙ̄ ⲡⲉϥ ϩⲧⲟ ⲁ ϥ ⲁϩⲉ ⲣⲁⲧ ϥ̄ ⲡⲉϫⲁ ϥ ⲙ̄ ⲡ ⲣⲱⲙⲉ · ϫⲉ ⲭⲁⲓⲣⲉ · ⲇⲱⲣⲟ ⲑⲉⲟⲥ · ⲉ ⲕ ⲛⲁ ⲉ ⲧⲱⲛ · ⲉ ⲕ ⲙⲟⲟϣⲉ ⲙⲁⲩⲁⲁ ⲕ · ⲡⲉϫⲁ ϥ ⲛⲁ ϥ ⲛ̄ϭⲓ ⲇⲟⲣⲟⲑⲉⲟⲥ ϩⲛ̄ ⲟⲩ ⲥⲧⲱⲧ ϫⲉ ⲕⲩⲣⲓ ⲭⲁⲓⲣⲉ · ⲡⲁ ϫⲥ̄ ⲡ ⲁⲣⲭⲱⲛ · ⲕⲁⲗⲱⲥ ⲁ ⲕ ⲉⲓ ϣⲁⲣⲟ ⲛ ⲙ̄ ⲡ ⲟⲟⲩ · Ⲡⲉϫⲉ ⲡ ⲁⲣ ⲭⲱⲛ ⲛⲁ ϥ ⲉⲧⲉ ⲙⲓⲭⲁⲏⲗ ⲡⲉ · ϫⲉ ⲁⲣⲁ ⲉ ⲥ ⲟⲛϩ̄ ⲛ̄ϭⲓ ⲑⲉⲟ ⲡⲓⲥⲧⲏ ⲧⲉⲕ ⲥϩⲓⲙⲉ · ⲡⲉϫⲉ ⲇⲱⲣⲟⲑⲉⲟⲥ ⲛⲁ ϥ ⲉⲣⲉ ⲡⲉϥ ϩⲟ ⲡⲁϩⲧ̄ ⲉ ⲡ ⲉⲥⲏⲧ ϩⲁ ⲡ ϣⲓⲡⲉ · ϫⲉ ⲥⲉ ⲥ ⲟⲛϩ̄ ⲛ̄ϭⲓ ⲧⲉⲕ ϩⲙ̄ϩⲁⲗ · ⲡⲉϫⲉ ⲡ ⲁⲣⲭⲱⲛ ⲉⲧⲉ ⲙⲓ̈ⲭⲁⲏⲗ ⲡⲉ ⲛⲁ ϥ · ϫⲉ ⲟⲩ ⲡⲉ ⲡⲁⲓ ⲉⲧ ⲧⲁⲗⲏⲩ ⲉⲣⲟ ⲕ · ⲡⲉϫⲉ ⲇⲱⲣⲟⲑⲉⲟⲥ ⲛⲁ ϥ · ⲉ ϥⲇⲓⲁⲧⲣⲉⲡⲉⲓ̈ ϫⲉ ⲟⲩ ϣⲧⲏⲛ · ⲉ ⲧⲁ ⲧⲁ ⲥϩⲓⲙⲉ ⲧⲉ · ⲡⲉϫⲉ ⲡ ⲁⲣⲭⲱⲛ ⲛⲁ ϥ · ⲉⲧⲉ ⲙⲓⲭⲁⲏⲗ ⲡⲉ · ϫⲉ ⲁⲩⲱ ⲉ ⲕ ⲣ̄ ⲟⲩ ⲛ̄ ⲧⲁⲓ ⲙ̄ ⲡⲉⲓ ⲙⲁ · ⲡⲉϫⲉ ⲇⲱⲣⲟⲑⲉⲟⲥ ⲛⲁ ϥ · ϫⲉ ⲉⲣⲉ ⲟⲩ ⲛⲟϭ ⲛ̄ ⲣⲱⲙⲉ ⲛⲏⲩ ⲉϫⲱ ⲓ̈ ⲙ̄ ⲡ ⲟⲟⲩ ⲙ̄ⲡ ⲉⲓ ϩⲉ ⲉ ⲧⲁ ⲭⲣⲓⲁ ⲧⲏⲣ ⲥ̄ · ⲟⲩⲇⲉ ⲙⲛ̄ ⲛⲟⲩⲃ ⲛ̄ⲧⲟⲟⲧ · ⲉⲧⲃⲉ ⲡⲉⲓ ⲕⲁⲓⲣⲟⲥ ⲛ̄ ϩⲓⲥⲉ ⲛ̄ⲧⲁ ⲛⲁⲓ ⲉ ⲣⲟ ϥ · ⲁ ⲓ ⲛ̄ⲧ ⲥ̄ ⲉ ⲧⲣ ⲁ ⲧⲁⲁ ⲥ ϩⲁ ⲟⲩ ⲉⲥⲟⲟⲩ · ⲙ̄ⲡ ⲟⲩ ϫⲓⲧ ⲥ̄ ⲛ̄ⲧⲟⲟⲧ · ⲛ̄ ϯ ⲥⲟⲟⲩⲛ ⲁⲛ ϫⲉ ⲉ ⲓ ⲛⲁ ⲣ̄ ⲟⲩ · ⲡⲉϫⲉ ⲡ ⲁⲣ ⲭⲱⲛ · ⲉⲧⲉ ⲙⲓ̈ⲭⲁⲏⲗ ⲡⲉ · ϫⲉ ⲉ ⲓ̈ ϣⲡ̄ⲧⲱⲣⲉ ⲙ̄ ⲡ ⲉⲥⲟⲟⲩ ⲛ̄ ⲧⲁ ϫⲓⲧ ϥ̄ ⲛⲁ ⲕ ⲕ ⲛⲁ ⲣ̄ ⲡ ⲟⲟⲩ ⲉⲣⲟ ⲓ ⲙⲛ̄ ⲛ ⲉⲧ ⲛⲙ̄ⲙⲁ ⲓ · Ⲁ ϥ ⲟⲩⲱϣⲃ̄ ⲛ̄ϭⲓ ⲇⲱⲣⲟⲑⲉⲟⲥ · ϫⲉ ⲥⲉ ⲧⲱⲛⲟⲩ ⲡⲁ ϫ︦ⲥ︦ · ⲙⲁⲣⲉ ⲓ ⲣ̄ ⲡ ⲙ̄ⲡϣⲁ · ⲛ ⲅ̄ ⲉⲓ ⲉϩⲟⲩⲛ ϩⲁ ⲧⲁ ⲟⲩⲉϩⲥⲟⲓ̈ · ⲡⲉϫⲉ ⲙⲓ̈ⲭⲁⲏⲗ · ⲛ̄ ⲟⲩⲁ ⲛ̄ ⲛ̄ ⲁⲅⲅⲉⲗⲟⲥ · ⲉⲧ ⲙⲟⲟϣⲉ ⲛⲙ̄ⲙⲁ ϥ · ⲙ̄ ⲡⲉ ⲥⲙⲟⲧ ⲛ̄ ⲙ̄ ⲙⲁⲧⲟⲓ̈ ϫⲉ ⲙⲟⲟϣⲉ ⲙⲛ̄ ⲇⲱⲣⲟⲑⲉⲟⲥ · ⲛ ⲅ̄ ⲃⲱⲕ ϩⲁϩⲧⲙ̄ ⲡⲓ ϣⲱⲥ · ⲁϫⲓ ⲥ ⲛⲁ ϥ ϫⲉ ⲡⲉϫⲉ ⲡ ⲁⲣⲭⲱⲛ ⲛ̄ⲧ ⲁ ϥ ⲡⲁⲣⲁⲅⲉ ⲙ̄ⲙⲟ ⲕ ⲛ︦ ⲥ︦ⲟⲟⲩⲧⲛ̄ ϫⲉ ⲧⲛ̄ⲛⲟⲟⲩ ⲉ ⲥⲟⲟⲩ ⲛⲁ ⲓ ϩⲁ ⲟⲩ ⲧⲉⲣⲙⲏⲥⲓ̈ⲟⲛ · ⲁⲛⲟⲕ ⲡ ⲉⲧ ϣⲡ̄ ⲧⲱⲱⲣⲉ ⲙ̄ⲙⲟ ϥ · ⲛ̄ ⲧⲁ ⲧⲛ̄ⲛⲟⲟⲩ ⲧⲉϥ ⲁⲥⲟⲩ ⲛⲁ ⲕ · ϣⲁ ⲡ ⲛⲁⲩ ⲙ̄ ⲙⲉⲉⲣⲉ ⲙ̄ ⲡ ⲟⲟⲩ · ⲁ ϥ ⲃⲱⲕ ⲇⲉ ⲛ̄ϭⲓ ⲡ ⲙⲁⲧⲟⲓ̈ ϣⲁ ⲡ ϣⲱⲥ · ⲉ ϥ ⲙⲟⲟϣⲉ ⲙⲛ̄ ⲇⲱⲣⲟⲑⲉⲟⲥ · ϩⲙ̄ ⲡ ⲣⲁⲛ ⲙ̄ ⲡ ⲁⲣⲭⲱⲛ · ⲁ ⲩ ⲉⲓⲛⲉ ⲙ̄ ⲡ ⲉⲥⲟⲟⲩ · ⲡⲉϫⲉ ⲡ ⲁⲣⲭⲱⲛ ⲛⲁ ϥ · ϫⲉ ⲇⲱⲣⲟⲑⲉⲟⲥ ⲉⲓⲥ ⲡ ⲉⲥⲟⲟⲩ ⲁ ϥ ⲥⲟⲃⲧⲉ ⲧⲉ ⲭⲣⲓⲁ ⲙ̄ ⲡ ⲛⲟϭ ⲛ̄ ⲣⲱⲙⲉ ⲛ̄ⲧ ⲁ ⲕ ⲕⲁⲗⲉⲓ̈ ⲙ̄ⲙⲟ ϥ · ⲁⲛⲁⲩ ϩⲱⲱ ϥ ϫⲉ ⲕ ⲛⲁ ϩⲉ ⲉⲩϣⲏ ⲙⲛ̄ ⲧⲃ︦ⲧ︦ ⲛⲁⲓ̈ ⲉ ⲧⲁ ⲭⲣⲓⲁ · ⲉ ⲡⲓ̈ⲛ̄ ϯ ⲟⲩⲉⲙ ⲉ ⲥⲟⲟⲩ ⲁⲛ · ⲡⲉϫⲉ ⲇⲱⲣⲟⲑⲉⲟⲥ ⲛⲁ ϥ ϫⲉ ϩⲁⲙⲟⲓ̈ ⲉ ⲓ̈ ⲛⲁ ϩⲉ · ⲉ ⲣⲟ ϥ ⲡⲁ ⲉⲓ̈ⲱⲧ ⲁⲩⲱ ϯ ⲛⲁ ϫⲓⲧ ϥ̄ ⲉ ⲓ ⲣⲁϣⲉ · ⲡⲉϫⲉ ⲡ ⲁⲣⲭⲱⲛ ϫⲉ ⲁⲩⲱ ⲉ ⲕ ⲛⲁ ϯⲟⲩ ϩⲁⲣⲟ ϥ · ⲡⲉϫⲉ ⲇⲱⲣⲟⲑⲉⲟⲥ ϫⲉ ϯ ⲛⲁ ⲕⲱ ϩⲁϩⲧⲏ ϥ ⲛ̄ ⲧⲉ ϣⲧⲏⲛ · ⲛ̄ ⲧⲁ ⲥϩⲓⲙⲉ ϣⲁⲛ ϯ ⲧⲛ̄ ⲛⲟⲟⲩ ⲧⲉϥ ⲁⲥⲟⲩ ⲛⲁ ϥ · Ⲡⲉϫⲉ ⲡ ⲁⲣⲭⲱⲛ ⲛⲁ ϥ · ⲉⲧⲉ ⲙⲓ̈ⲭⲁⲏⲗ ⲡⲉ · ϫⲉ ⲉϣ[ϫⲉ] ⲧⲁⲓ ⲧⲉ ⲑ ⲉ ⲕⲁⲧⲉⲭⲧⲏⲛ ⲛⲁ ⲕ ⲁⲛⲟⲕ ⲡ ⲉⲧ ⲛⲁ ⲧⲛ̄ⲛⲟⲟⲩ ϩⲁ ⲡⲁ ⲣⲁⲛ · ⲛ̄ ⲧⲁ ϫⲓ̈ ⲙ̄ ⲡ ⲧ︦ⲃ︦ⲧ︦ ϣⲁⲛⲧⲉ ⲕ ⲧⲛ̄ⲛⲟⲟⲩ ⲧⲉϥ ⲁⲥⲟⲩ · ⲡ ⲁⲣⲭⲱⲛ ⲇⲉ ⲁ ϥ ⲙⲟⲩⲧⲉ ⲉ ⲟⲩⲁ ϩⲛ̄ ⲙ̄ ⲙⲁⲧⲟⲓ̈ ⲉⲧ ⲙⲟⲟϣⲉ ⲛⲙ̄ⲙⲁ ϥ · ϫⲉ ⲙⲟⲟϣⲉ ⲛ ⲅ̄ ⲃⲱⲕ ⲉ ⲡ ϫⲙ̄ ⲡ ⲓⲉⲣⲟ · ⲙⲟⲩⲧⲉ ⲉⲃⲟⲗ ⲉ ⲛⲉⲓ ⲟⲩⲱϩⲉ · ⲁϫⲓ ⲥ ⲛⲁ ⲩ ϫⲉ ⲡⲉϫⲉ ⲡ ⲁⲣⲭⲱⲛ ⲛ̄ⲧ ⲁ ϥ ⲉⲓ ⲉ ϥ ⲡⲁⲣⲁⲅⲉ ⲙ̄ⲙⲱ ⲧⲛ̄ ⲁ ϥ ϣⲁϫⲉ ⲛⲙ̄ⲙⲏ ⲧⲛ̄ ⲙ̄ ⲡ ⲟⲟⲩ · ϫⲉ ⲧⲛ̄ⲛⲟⲟⲩ ⲟⲩ ⲧⲃ︦ⲧ︦ ⲛⲁ ⲓ̈ ⲉ ⲛⲁⲛⲟⲩ ϥ · ϩⲁ ⲟⲩ ⲧⲉⲣⲙⲓⲥⲓⲟⲛ · ⲁⲩⲱ ϯ ⲛⲁ ⲧⲛ̄ⲛⲟⲟⲩ ⲧⲉϥ ϯⲙⲏ · ⲛⲏ ⲧⲛ̄ · ⲛ̄ⲧⲟⲟⲧ ϥ̄ ⲛ̄ ⲇⲱⲣⲟⲑⲉⲟⲥ ⲡ ⲟⲩⲟⲉⲓ̈ ϣⲁ ⲡ ⲛⲁⲩ ⲙ̄ ⲙⲉⲉⲣⲉ ⲙ̄ ⲡ ⲟⲟⲩ · ⲁ ϥ ⲃⲱⲕ ⲛ̄ϭⲓ ⲡ ⲙⲁⲧⲟⲓ̈ · ϣⲁ ⲛ̄ ⲟⲩⲱϩⲉ · ⲁ ϥ ϣⲁϫⲉ ⲛⲙ̄ⲙⲁ ⲩ ϩⲙ̄ ⲡ ⲣⲁⲛ ⲙ̄ ⲡ ⲁⲣⲭⲱⲛ ⲕⲁⲧⲁ ⲑ ⲉ ⲛ̄ⲧ ⲁ ϥ ϫⲟⲟ ⲥ ⲛⲁ ⲩ · ⲁⲩⲱ ⲁ ⲛ ⲟⲩ ⲱϩⲉ ϯ ⲛⲁ ϥ ⲛ̄ ⲟⲩ ⲛⲟϭ ⲛ̄ ⲧⲃ︦ⲧ︦ ⲉ ϥ ⲟⲛϩ̄ · ⲉ ϥ ⲣⲟⲟⲩⲧ · ⲁ ϥ ⲉⲓⲛⲉ ⲙ̄ⲙⲟ ϥ ϣⲁ ⲡ ⲁⲣⲭⲱⲛ · ⲉⲧⲉ ⲙⲓⲭⲁⲏⲗ ⲡⲉ ϩⲛ̄ ⲟⲩ ϭⲉⲡⲏ · ⲡⲉϫⲉ ⲡ ⲁⲣⲭⲱⲛ ⲛⲁ ϥ · ⲉⲧⲉ ⲙⲓ̈ⲭⲁⲏⲗ ⲡⲉ · ϫⲉ ⲇⲱⲣⲟⲑⲉⲟⲥ ⲉ ⲕ ⲟⲩⲉϣ ⲟⲩ ⲟⲛ · ⲙⲏ ⲙ̄ⲡⲉ ⲡ ϩⲱⲃ ⲣ̄ ϣⲁⲩ · ⲙⲏ ⲙ̄ⲡⲉ ⲧⲉ ⲭⲣⲓⲁ ⲣ̄ ϣⲁⲩ ⲁⲣⲁ ⲁ ⲡ ϩⲱⲃ ⲙ̄ ⲡ ⲁⲣⲓⲥⲧⲟⲛ ⲥⲟⲃⲧⲉ ⁘ Ⲁ ϥ ⲟⲩⲱϣⲃ̄ ⲛ̄ϭⲓ ⲇⲱⲣⲟⲑⲉⲟⲥ · ϫⲉ ⲁϩⲉ ⲡⲁ ϫ︦ⲥ︦ ⲁ ⲕ ⲉⲓ̈ⲣⲉ ⲛⲙ̄ⲙⲁ ⲓ ⲛ̄ ⲟⲩ ⲛⲟϭ ⲙ̄ ⲡ ⲉⲧ ⲛⲁⲛⲟⲩ ϥ · ⲁⲩⲱ ⲁ ⲡⲉ ϩⲟⲟⲩ ϩⲱⲱ ⲛ ⲉϩⲟⲩⲛ · ⲁⲩⲱ ⲁ ⲡⲉⲛ ϩⲱⲃ ⲣ̄ ϣⲁⲩ ⲕⲁⲗⲱⲥ · ⲟⲩ ⲛⲟϭ ⲅⲁⲣ ⲛ̄ ϩⲙⲟⲧ ⲁ ⲕ ⲁⲁ ϥ ⲙⲛ̄ ⲡⲉⲕ ϩⲙ̄ ϩⲁⲗ · ⲡⲉϫⲉ ⲡ ⲁⲣⲭⲱⲛ ϫⲉ ⲙⲁⲣⲟ ⲛ ϩⲛ̄ ⲟⲩ ϭⲉⲡⲏ · ⲁ ⲩ ϥⲓ ⲇⲉ ⲙ̄ ⲡ ⲉⲥⲟⲟⲩ · ⲙⲛ̄ ⲡ ⲧⲉⲃⲧ̄ · ⲁ ⲩ ⲃⲱⲕ · ⲛⲉ ϥ ⲙⲟⲟϣⲉ ⲇⲉ ⲉ ϥ ⲙⲟⲕⲙⲕ̄ ⲙ̄ⲙⲟ ϥ ⲛ̄ϭⲓ ⲇⲱⲣⲟⲑⲉⲟⲥ ⲉⲧⲃⲉ ⲧ ⲁⲥⲟⲩ ⲙ̄ ⲡ ⲉⲥⲟⲟⲩ · ⲙⲛ̄ ⲡ ⲧⲉⲃⲧ̄ · ⲁⲩⲱ ϫⲉ ⲉ ϥ ⲛⲁ ϩⲉ ⲧⲱⲛ ⲉ ⲧⲉ ⲭⲣⲓⲁ · ⲙ̄ ⲡ ⲁⲣⲭⲱⲛ · ⲛ̄ ϩⲃ̄ⲥⲱ ϩⲓ ⲏⲣⲡ̄ · ⲏ ⲉ ϥ ⲛⲁ ϭⲛ̄ ⲟⲉⲓⲕ ⲧⲱⲛ ⲕⲁⲧⲁⲣⲟ ϥ · ϩⲁⲡⲗⲱⲥ ⲛⲉⲣⲉ ϩⲁϩ ⲙ̄ ⲙⲉⲉⲩⲉ ⲕⲱⲧⲉ ⲉⲣⲟ ϥ · ⲉ ϥ ⲥⲟⲡⲥⲡ̄ ⲙ̄ ⲡ ⲛⲟⲩⲧⲉ · ϩⲙ̄ ⲡⲉϥ ϩⲏⲧ ⲧⲏⲣ ϥ̄ ⲉ ϥ ϫⲱ ⲙ̄ⲙⲟ ⲥ · ϫⲉ ⲡ ⲁⲣⲭⲁⲅⲅⲉⲗⲟⲥ ⲙⲓⲭⲁⲏⲗ ⲡⲁ ⲡⲣⲟⲥⲧⲁⲧⲏⲥ · ⲁϩⲉ ⲣⲁⲧ ⲕ̄ ⲙⲛ̄ ⲡⲉⲕ ϩⲙ̄ϩⲁⲗ ⲙ̄ ⲡ ⲟⲟⲩ · ϫⲉ ⲉⲓⲣⲉ ⲛ̄ ⲛⲁⲓ ⲧⲏⲣ ⲟⲩ ϩⲙ̄ ⲡⲉⲕ ⲣⲁⲛ ⲙ̄ ⲡ ⲟⲟⲩ ⲙⲛ̄ ⲡⲁ ϫ︦ⲥ︦ · ⲉ ϥ ⲙⲉⲉⲩⲉ ⲇⲉ ⲉ ⲛⲁⲓ̈ ⲛⲉⲣⲉ ⲡ ⲁⲣⲭⲁⲅⲅⲉⲗⲟⲥ · ⲥⲟⲟⲩⲛ ⲛ̄ ⲛ ϥ̄ ⲙⲟⲕⲙ ⲕ̄ · ⲉ ϥ ϩⲟⲣϣ̄ ⲛ̄ ϩⲏⲧ · Ⲙⲛ︦ⲛ︦ⲥⲁ ⲛⲁⲓ ⲁ ⲩ ⲧⲱϩⲙ̄ ⲉ ⲡ ⲣⲟ ⲙ̄ ⲡ ⲏⲓ̈ ⲛ̄ ⲇⲱⲣⲟⲑⲉⲟⲥ · ⲁ ⲙⲓ̈ⲭⲁⲏⲗ ⲧⲱϩⲙ̄ ⲉ ⲑ ⲏ ⲛ̄ ϣⲟⲣⲡ̄ · ⲁ ϥ ⲛⲁⲩ ⲉⲣⲟ ϥ ⲉ ϥ ⲥⲧⲉⲫⲁⲛⲟⲩ · ⲁ ϥ ⲙⲟⲟϣⲉ ⲇⲉ ⲉϩⲟⲩⲛ · ⲁ ⲥ ⲉⲓ ⲇⲉ ⲛⲁ ϥ ⲉⲃⲟⲗ ⲛ̄ϭⲓ ⲧⲉ ⲥϩⲓⲙⲉ ⲙ̄ ⲙⲁⲓ̈ ⲛⲟⲩⲧⲉ · ⲡⲉϫⲁ ⲥ ϫⲉ ⲕⲁⲗⲱⲥ ⲉⲗⲑⲏⲥ · ⲡⲁ ϫ︦ⲥ︦ ⲡ ⲁⲣⲭⲱⲛ · ⲡⲉϫⲉ ⲡ ⲁⲣⲭⲱⲛ ⲛⲁ ⲥ ϫⲉ ⲭⲁⲓⲣⲉ ⲑⲉⲟ ⲡⲓⲥⲧⲏ ⲉⲧⲉ ⲡⲉⲥ ⲃⲱⲗ · ⲡ ⲉⲧ ⲉⲧ ⲡⲓⲥⲧⲉⲩⲉ ⲉ ⲡ ⲛⲟⲩⲧⲉ · ⲉ ⲣ̄ ⲣ ⲟ[ⲩ] ⲛ̄ ⲛⲉⲓ ϩⲟⲟⲩ · ⲁ ⲥ ⲟⲩⲱϣⲃ̄ ⲉ ⲥ ϫⲱ ⲙ̄ⲙⲟ ⲥ · ϫⲉ ⲕⲁⲗⲱⲥ ⲁ ⲕ ⲉⲓ̈ ⲡⲁ ϫ︦ⲥ︦ · ⲧⲛ̄ ϯ ⲉⲟⲟⲩ ⲙ̄ ⲡ ⲛⲟⲩⲧⲉ ⲙⲛ̄ ⲡⲉⲕ ⲛⲁ · Ⲁⲙⲟⲩ ⲉϩⲟⲩⲛ ⲡ ⲁⲣⲭⲱⲛ · ⲙ̄ⲡⲣ̄ ⲁϩⲉ ⲣⲁⲧ ⲕ̄ ϩⲓ̈ ⲡ ⲥⲁ ⲛ̄ ⲃⲟⲗ · ⲉ ⲥ ϫⲱ ⲇⲉ ⲛ̄ ⲛⲁⲓ ⲉⲓⲥ ⲇⲱⲣⲟⲑⲉⲟⲥ ⲁ ϥ ⲉⲓ̈ⲛⲉ ⲙ̄ ⲡ ⲉⲥⲟⲟⲩ · ⲙⲛ̄ ⲡ ⲛⲟϭ ⲛ̄ ⲧⲉⲃ︦ⲧ︦ · ⲙⲛ̄ ⲧⲉ ϣⲧⲏⲛ · ⲁ ϥ ⲕⲁⲁ ⲩ ϩⲓ ⲑ ⲏ ⲙ̄ⲙⲟ ⲥ · ⲡⲉϫⲁ ⲥ ⲛⲁ ϥ · ϫⲉ ⲛ̄ⲧ ⲁ ⲕ ϫⲓ ⲛ̄ ⲛⲁⲓ̈ ⲧⲱⲛ ⲡⲁ ⲥⲟⲛ · ϫⲉ ϯ ⲛⲁⲩ ⲉ ⲧⲉ ϣⲧⲏⲛ ⲛ̄ⲧ ⲁ ⲕ ⲕⲧⲟ ⲥ ⲛ̄ ⲧⲉⲥ ϩⲉ · ⲡⲉϫⲉ ⲇⲱⲣⲟⲑⲉⲟⲥ ⲛⲁ ⲥ · ϫⲉ ⲡ ⲁⲣⲭⲱⲛ ⲁ ϥ ϣⲡ̄ⲧⲱⲱⲣⲉⲓ ⲁ ⲩ ⲧⲁⲁ ⲩ ⲛⲁ ⲓ · ⲡⲉϫⲉ ⲑⲉⲟⲡⲓⲥⲧⲏ · ϫⲉ ⲕⲁⲗⲱⲥ · ⲡⲁ ⲥⲟⲛ · ⲁ ⲡ ⲛⲟⲩⲧⲉ ⲙⲛ̄ ⲡ ⲁⲣⲭⲁⲅⲅⲉⲗⲟⲥ ⲉⲛ̄ ⲡ ⲁⲣⲭⲱⲛ ⲛⲁ ⲛ ⲙ̄ ⲡ ⲟⲟⲩ · ⲙⲛ̄ ⲛⲉⲧ ⲛⲙ̄ⲙⲁ ϥ ⲧⲏⲣ ⲟⲩ · Ⲡ ⲁⲣⲭⲱⲛ ⲇⲉ ⲉⲧⲉ ⲙⲓⲭⲁⲏⲗ ⲡⲉ · ⲡⲉϫⲁ ϥ ⲛⲁ ⲩ ϫⲉ ⲛ̄ⲛ ⲁ ⲃⲱⲕ ⲉ ⲧ ⲥⲩ ⲛⲁⲝⲓⲥ · ϫⲉ ⲡ ϣⲁ ⲡⲉ · ⲁⲩⲱ ⲁ ⲡ ⲛⲁⲩ ϣⲱⲡⲉ · ϭⲱ ⲛⲏ ⲧⲛ̄ ϩⲱⲱ ⲧⲏⲩⲧⲛ̄ · ⲛ̄ⲧⲟⲕ ⲙⲛ̄ ⲧⲉⲕ ⲥϩⲓⲙⲉ · ⲉ ⲕⲉ ⲛⲥ̄ ⲡⲉⲥⲟⲟⲩ · ⲁⲣ ⲓ ⲡ ⲥⲟⲃⲧⲉ ⲙ̄ ⲡ ⲙⲁ ⲕⲁⲗⲱⲥ · ⲁⲩⲱ ⲁⲛⲁⲩ ⲉ ⲡⲉⲓ ⲧⲉ︦ⲃ︦ⲧ︦ · ⲙ̄ⲡⲣ̄ ϫⲱϩ ⲉⲣⲟ ϥ ϣⲁⲛⲧⲉ ⲓ ⲉⲓ · ⲛ̄ ⲧⲁ ⲉⲡⲓ̈ⲧⲁⲥⲥⲉ ⲙ̄ⲙⲟ ϥ ⲕⲁⲧⲁ ⲡⲁ ϩⲏⲧ · ⲛ̄ⲧⲟⲟⲩ ⲇⲉ ⲡⲉϫⲁ ⲩ ϫⲉ ⲛ̄ ⲑ ⲉ ⲛⲧⲁ ⲡⲉⲛ ϫ︤ⲥ︥ ⲡ ⲁⲣⲭⲱⲛ ⲕⲉⲗⲉⲩⲉ ⲙⲁⲣⲉ ⲥ ϣⲱⲡⲉ · ⲁ ϥ ⲉⲓ̈ ⲇⲉ ⲉⲃⲟⲗ ϩⲓ̈ⲧⲟⲟⲧ ⲟⲩ · ⲛ̄ ⲥⲉ ⲥⲟⲟⲩⲛ ⲁⲛ ϫⲉ ⲛⲓⲙ ⲡⲉ · ⲁⲗⲗⲁ ⲛⲉ ⲩ ⲙⲉⲉⲩⲉ ϫⲉ ⲟⲩ ⲁⲣⲭⲱⲛ ⲛ̄ ⲧ ⲉ ⲡ ⲡⲉ · ⲗⲟⲓⲡⲟⲛ · ⲡⲉ ϫⲉ ⲇⲱⲣⲟⲑⲉⲟⲥ ⲛ̄ ⲑⲉⲟⲡⲓⲥⲧⲏ ϫⲉ ⲧⲁ ⲥⲱⲛⲉ · ⲉ ⲛ ⲛⲁ ⲣ̄ ⲟⲩ · ⲏ̄ ⲛⲁ ⲡⲱⲣϣ̄ · ϩⲁ ⲡ ⲁⲣⲭⲱⲛ ⲛ̄ ⲁϣ ⲛ̄ ϩⲉ · ⲏ̄ ⲉ ⲛ ⲛⲁ ϭⲛ̄ ⲟⲉⲓⲕ ⲛ̄ ⲧⲱⲛ · ⲏ̄ ⲏⲣⲡ̄ ⲕⲁⲧⲁⲣⲟ ϥ · ϩⲁⲙⲟⲓ ⲉⲛ ⲟⲩ ⲛ̄ ⲑ ⲉ ⲙ̄ ⲡⲁϩⲟⲩ · ⲉⲣⲉ ⲧⲛ̄ ϩⲏ̈ ⲧⲏϣ · ⲡⲉϫⲉ ⲑⲉⲟⲡⲓⲥⲧⲏ · ϫⲉ ⲡⲁ ⲥⲟⲛ · ⲙ̄ ⲡ ⲛⲟⲩⲧⲉ ⲛⲁ ⲕⲁⲁ ⲛ ⲁⲛ ⲛ̄ⲥⲱ ϥ · ⲧⲱⲟⲩⲛ ⲧⲉⲱⲥ ⲙⲁⲣⲉ ⲟⲩ ⲣⲱⲙⲉ ⲕⲉⲛⲥ̄ⲡⲉⲥⲟⲟⲩ · ⲁⲩⲱ ⲧⲛ̄ ⲛⲁ ⲣ̄ ⲡ ϩⲱⲃ · ⲙ̄ ⲡⲁⲓ ϩⲱⲱ ⲛ · ⲙ̄ ⲡ ⲥ̄ⲛⲁⲩ · ⲁ ⲩ ⲉⲓⲣⲉ ⲇⲉ ϩⲓ̈ ⲛⲁⲓ̈ ⲡⲉϫⲁ ⲥ ⲛⲁ ϥ · ϫⲉ ⲙⲁⲣ ⲛ̄ ⲃⲱⲕ ⲛ̄ ⲧⲛ︦ ⲛ︦ ⲡ ⲕⲟⲩⲓ ⲛ̄ ⲏⲣⲡ̄ ⲉⲃⲟⲗ · ⲛ̄ ⲧⲛ̄ ⲛⲁⲩ ϫⲉ ϥ ⲛⲁ ⲣ̄ ϣⲁⲩ · ⲙ̄ ⲡ ⲁⲣⲭⲱⲛ ϫⲓⲛ ⲙ̄ⲙⲟⲛ · Ⲛ̄ⲧⲉⲣ ⲟⲩ ⲃⲱⲕ ⲇⲉ ⲁ ⲩ ⲟⲩⲱⲛ ⲙ̄ ⲡ ⲣⲟ · ⲁ ⲩ ϩⲉ ⲉ ⲡⲉ ϩⲟ · ⲉ ϥ ⲙⲉϩ ⲛ̄ ⲏⲣⲡ̄ ϣⲁⲛⲧⲉ ϥ ⲡⲱϩ ⲉ ⲡ ⲣⲟ · ⲁⲩⲱ ⲁ ϥ ϣⲧⲟⲣⲧⲣ̄ ⲛ̄ϭⲓ ⲇⲱⲣⲟⲑⲉⲟⲥ · ⲡⲉϫⲁ ϥ ⲛ̄ ⲧϥ̄ ⲥϩⲓⲙⲉ · ϫⲉ ⲁ ⲗⲁⲁⲩ ⲛ̄ ⲣⲱⲙⲉ ⲉ ⲛ ⲏⲣⲡ̄ ⲉϩⲟⲩⲛ · ϫⲓ ⲛⲧ ⲁ ⲓ ⲃⲱⲕ ⲉⲃⲟⲗ ⲙ̄ ⲡ ⲟⲟⲩ · ⲡⲉϫⲁ ⲥ ⲛⲁ ϥ ⲛ̄ϭⲓ ⲧⲉϥ ⲥϩⲓ̈ⲙⲉ · ϫⲉ ϥ ⲟⲛϩ̄ ⲛ̄ϭⲓ ⲡ ϫ︦ⲥ︥︦ · ϫⲉ ⲙ̄ ⲡ ⲛⲁⲩ ⲛ̄ ⲧⲁ ⲉⲓⲛⲉ ⲉⲃⲟⲗ · ⲛ̄ ⲧ ⲁⲡⲁⲣⲭⲏ ⲙ̄ ⲡ ⲟⲟⲩ · ⲙⲛ̄ ⲗⲁⲁⲩ ⲛ̄ϩⲟⲩⲛ ⲛ̄ⲥⲁ ⲟⲩϣⲁϣⲟⲩ ⲛ̄ ⲏⲣⲡ̄ ⲛ̄ ⲟⲩⲱⲧ · ⲉ ϥ ⲟⲩⲟⲗⲥ̄ ⲉϩⲟⲩⲛ · ⲡⲉϫⲁ ϥ ⲛⲁ ⲥ · ϫⲉ ϩⲣⲟϣ ⲛ̄ ϩⲏⲧ · ⲧⲁ ⲥⲱⲛⲉ ϣⲁⲛ ⲧ ⲛ̄ ⲛⲁⲩ ⲉ ⲧ ϩⲁⲏ ⲙ̄ ⲡ ϩⲱⲃ · ⲙⲛ︦ⲛ︦ⲥⲱ ⲥ · ⲡⲉϫⲁ ϥ ⲛⲁ ⲥ · ϫⲉ ⲙⲁⲣ ⲛ̄ ⲃⲱⲕ ⲛ̄ ⲧⲛ̄ ⲉⲓⲛⲉ · ⲙ̄ ⲡ ⲕⲟⲩⲓ̈ ⲛ̄ ⲛⲉϩ ⲉⲃⲟⲗ ⲉⲧⲃⲉ ⲛ̄ ϭⲓⲛ̄ ⲟⲩⲱⲙ ⲙⲛ̄ ⲧⲉ ⲭⲣⲓⲁ ⲛ̄ ⲛⲉ ⲥⲛⲏⲩ · ⲁⲩⲱ ⲁ ⲩ ⲃⲱⲕ ⲉϩⲟⲩⲛ ⲙ̄ ⲡⲉ ⲥⲛⲁⲩ ⲉ ⲡ ⲕⲩⲗ ⲗⲁⲣⲓⲕⲟⲛ · ⲁ ⲩ ϩⲉ ⲉ ⲥⲁϣϥ̄ ⲛ̄ⲁⲛⲅⲏⲛ ⲉ ⲩ ⲙⲉϩ ⲛ̄ ⲛⲉϩ ⲉ ⲩ ⲙⲉϩ ⲉϩⲣⲁⲓ̈ ⲉⲣⲱ ⲟⲩ · ⲁⲩⲱ ϩⲉⲛ ⲗⲁⲕⲱⲛ ⲉ ⲩ ⲙⲉϩ · ⲛ̄ ⲧⲁ ⲡⲁⲛⲏ ⲙⲛ̄ ϩⲉⲛ ⲁϣⲏ ⲛ̄ ⲕⲟⲩⲗⲁⲑ ⲉ ⲩ ⲙⲉϩ ⲟⲛ ⲙ̄ ⲙⲓⲛⲉ ⲛ̄ ⲧⲁⲡⲁⲛⲏ · ϩⲓ̈ ⲁⲅⲁⲑⲟⲛ ⲛⲓⲙ · ⲡⲣⲟⲥ ⲧⲉ ⲭⲣⲓⲁ ⲙ̄ ⲡ ⲏⲓ · Ⲛ̄ⲧⲟⲟⲩ ⲇⲉ ⲁ ⲩ ⲛⲟϭ ⲛ̄ ϩⲟⲧⲉ ϩⲉ ⲉϩⲣⲁⲓ ⲉϫⲱ ⲟⲩ · ⲙⲛ̄ ⲛ̄ⲥⲱ ⲥ ⲟⲛ ⲁ ⲩ ⲃⲱⲕ ⲉϩⲟⲩⲛ ⲉ ⲡ ⲏⲓ ⲙⲛ̄ ⲡⲉⲩ ⲕⲟⲓⲧⲟⲛ · ⲁ ⲩ ϩⲉ ⲉ ⲛⲉⲩ ⲧⲏⲏⲃⲉ ⲉ ⲩ ⲙⲉϩ ⲛ̄ ϩⲟⲓⲧⲉ ⲙ̄ ⲙⲓⲛⲉ ⲛⲓⲙ · ⲉⲧ ⲧⲁⲓⲏⲩ ⲉ ⲩ ⲉⲓⲛⲉ ⲛ̄ ⲛⲁ ⲧⲉⲩ ⲙⲛ︦ⲧ︦ ⲣⲙ̄ ⲙ ⲁⲟ · ⲛ̄ ϣⲟⲣⲡ̄ ⁘ Ⲥⲭⲉ ⲇⲟⲛ ⲛ̄ ⲥⲉ ϫⲟⲟ ⲥ · ϫⲉ ⲛ̄ⲧⲟⲟⲩ ⲛⲉ ϩⲛ̄ ⲟⲩ ⲙⲉ · ⲙⲛ︦ⲛ︦ⲥⲁ ⲛⲁⲓ ⲁ ⲩ ⲃⲱⲕ ⲉ ⲡⲉⲩ ⲙⲁ · ⲉⲛ ϯ ⲟⲉⲓⲕ · ⲁ ⲩ ϩⲉ ⲉⲣⲟ ϥ ⲉ ϥ ⲙⲉϩ ⲛ̄ ⲟⲉⲓⲕ ⲉ ϥ ⲥⲟⲧⲡ̄ · ⲉ ϥ ⲟⲩⲟⲃϣ̄ ⲛ̄ ⲑ ⲉ ⲛ̄ ⲟⲩⲭⲓⲟⲛ · ⲁⲩⲱ ⲛ̄ ⲧⲉ ⲩⲛⲟⲩ ⲁ ⲩ ⲁⲓⲥⲑⲁⲛⲉ ⲙ̄ ⲡⲉ ϩⲙⲟⲧ ⲙ̄ ⲡ ⲛⲟⲩⲧⲉ ⲛ̄ⲧ ⲁ ϥ ϣⲱⲡⲉ ⲙ̄ⲙⲟ ⲟⲩ · ⲁ ⲩ ϯ ⲉⲟⲟⲩ ⲙ̄ ⲡ ⲛⲟⲩⲧⲉ ⲙⲛ̄ ⲡ ⲁⲣⲭ ⲁⲅⲅⲉⲗⲟⲥ · ⲉⲧ ⲟⲩⲁⲁⲃ ⲙⲓⲭⲁⲏⲗ · Ⲉⲓⲧⲁ ⲡⲉϫⲉ ⲇⲱⲣⲟ ⲑⲉⲟⲥ · ⲛ̄ ⲑⲉⲟⲡⲓⲥⲧⲏ · ϫⲉ ⲉⲓⲥ ⲡ ⲛⲟⲩⲧⲉ · ⲁ ϥ ⲥⲃ̄ⲧⲱⲧ ⲛ̄ ϩⲛ̄ ϩⲱⲃ ⲛⲓⲙ · ⲙⲁⲣ ⲛ̄ ⲡⲱⲣϣ̄ ϩⲁ ⲡ ⲁⲣⲭⲱⲛ ϫⲉ ⲁ ⲡ ⲛⲁⲩ ϣⲱⲡⲉ ⲉ ⲧⲣ ⲛ̄ ⲃⲱⲕ ⲉ ⲧ ⲥⲩⲛⲁⲝⲓⲥ · ⲁ ⲩ ⲉⲓⲣⲉ ⲇⲉ ⲛ̄ ϩⲱⲃ ⲛⲓⲙ · ⲁ ⲩ ⲡⲱⲣϣ̄ ⲙ̄ ⲡⲉⲩ ⲛⲟϭ ⲛ̄ⲁⲕⲟⲩⲃⲓⲧⲱⲛ ϩⲛ̄ ⲟⲩ ⲧⲓ̈ⲙⲏ · ⲡⲣⲟⲥ ⲡ ⲧⲁⲓⲟ ⲙ̄ ⲡ ⲁⲣⲭⲱⲛ · ⲁⲩⲱ ⲁ ⲩ ⲕⲱ ⲉϩⲣⲁⲓ ⲛ̄ ⲛⲉ ⲧⲣⲁⲡⲉⲍⲁ ⲛ̄ ⲛⲉ ⲥⲛⲏⲩ ⲕⲁⲧⲁ ⲡⲉⲩ ⲉⲑⲟⲥ · ⲁ ⲩ ⲗⲉⲩⲕⲟ ⲫⲟⲣⲉⲓ ⲙ̄ⲙⲟ ⲟⲩ ϩⲱ ⲟⲩ ⲕⲁⲗⲱⲥ · ⲁ ⲩ ⲃⲱⲕ ⲉ ⲧ ⲥⲩⲛⲁⲝⲓ̈ⲥ ϩⲙ̄ ⲡ ⲧⲟⲡⲟⲥ ⲙ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓ̈ⲭⲁⲏⲗ · ϩⲛ̄ ⲟⲩ ⲛⲟϭ ⲛ̄ ⲥⲡⲟⲩⲇⲏ ⲙⲛ̄ ⲟⲩ ⲣⲁϣⲉ · ⲁⲩⲱ ⲛ̄ⲧⲉⲣ ⲟⲩ ⲃⲱⲕ ⲉϩⲟⲩⲛ ⲉ ⲧ ⲉⲕⲕⲗⲏⲥⲓⲁ · ⲁ ⲩ ⲡⲁϩⲧ ⲟⲩ ϩⲓ ⲟⲩ ⲥⲟⲡ ϩⲓ̈ ⲑ ⲏ ⲙ̄ ⲡ ϩⲓ̈ⲉⲣⲁϯⲟⲛ · ⲉϫⲙ̄ ⲡⲉⲩ ϩⲟ · ⲉ ⲩ ⲥⲟⲡⲥⲡ̄ ⲙ̄ ⲡ ⲛⲟⲩⲧⲉ ϩⲛ̄ ϩⲉⲛ ⲛⲟϭ ⲛ̄ ϣⲡ̄ ϩⲙⲟⲧ · Ⲁⲩⲱ ⲉ ⲩ ⲉⲩⲭⲁ ⲣⲓⲥⲧⲉⲓ ⲙ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓ̈ⲭⲁⲏⲗ · ϩⲛ̄ ⲟⲩ ⲛⲟϭ ⲛ̄ ⲥⲡⲟⲩⲇⲏ · ⲉ ⲩ ϫⲱ ⲙ̄ⲙⲟ ⲥ ϫⲉ ⲧⲛ̄ ⲉⲩⲭⲁⲣⲓⲥⲧⲉⲓ̈ ⲛⲁ ⲕ ⲡⲁ ϫ︦ⲥ︦ ⲓ︦ⲥ︦ ⲡⲉ ⲭ︦ⲥ︦ · ⲁⲩⲱ ⲧⲛ̄ ϯ ⲉⲟⲟⲩ ⲙ̄ ⲡⲉⲕ ⲉⲓⲱⲧ ⲛ̄ ⲁⲅⲁⲑⲟⲥ · ⲁⲩⲱ ⲧⲛ̄ ϣⲡ̄ ϩⲙⲟⲧ ⲛ̄ⲧⲟⲟⲧ ϥ̄ ⲙ̄ ⲡⲉⲕ ⲛⲟϭ ⲛ̄ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ · ϫⲉ ⲙ̄ⲡⲉ ⲕ ϩⲟⲩ ⲣⲱⲛ · ⲙ̄ ⲡⲉⲕ ⲛⲁ · ⲟⲩⲇⲉ ⲙ̄ⲡⲉ ⲕ ⲟⲃϣ ⲕ̄ ⲉ ⲡⲉⲛ ⲥⲟⲡⲥⲡ̄ · ⲁⲗⲗⲁ ⲁ ⲕ ⲧⲛ̄ⲛⲟⲟⲩ ⲛⲁ ⲛ · ⲛ̄ ⲛⲉⲕ ⲙⲛ︦ⲧ︦ ϣⲁⲛ ϩⲏⲧ ϩⲛ̄ ⲟⲩ ϭⲉⲡⲏ · ⲉⲓⲧⲁ ⲙⲛ︦ⲛ︦ⲥⲁ ⲛⲁⲓ̈ ⲁ ⲩ ⲥⲩⲛⲁⲅⲉ · ⲁ ⲩ ϫⲓ ⲛ̄ ϯ ⲣⲏⲛⲏ · ⲁ ⲩ ϭⲉⲡⲏ · ⲁ ⲩ ⲃⲱⲕ ⲁ ⲩ ⲟⲩⲱⲛ · ⲙ̄ ⲡⲉⲩ ⲏⲓ ϩⲁ ϫⲱ ⲟⲩ ⲛ̄ ⲛⲉ ⲥⲛⲏⲩ ⲉ ⲩ ⲡⲣⲟⲥ ⲕⲁⲣⲧⲏⲣⲉⲓ̈ ϩⲁϫⲱ ϥ · ⲙ̄ ⲡ ⲁⲣⲭⲱⲛ ϩⲛ̄ ⲟⲩ ⲛⲟϭ ⲛ̄ ⲥⲡⲟⲩⲇⲏ · ⲗⲟⲓⲡⲟⲛ ⲁ ⲩ ⲥⲉⲕ ⲣⲱⲙⲉ ⲛⲓⲙ ⲉϩⲟⲩⲛ · ⲛ̄ ϩⲟⲟⲩⲧ ϩⲓ ⲥϩⲓ̈ⲙⲉ · ϩⲓ ϣⲏⲣⲉ ϣⲏⲙ · ϩⲱⲥⲧⲉ ⲛ̄ⲧⲉ ⲧ ⲁⲩⲗⲏ ⲧⲏⲣ ⲥ̄ ⲙⲟⲩϩ · ⲛ̄ⲧⲟϥ ⲇⲉ ⲇⲱⲣⲟⲑⲉⲟⲥ · ⲙⲛ̄ ⲑⲉⲟⲡⲓⲥⲧⲏ ⲧⲉϥ ⲥϩⲓ̈ⲙⲉ · ⲛⲉ ⲩ ⲙⲏⲣ ⲡⲉ ⲉ ⲩ ⲁϩⲉ ⲣⲁⲧ ⲟⲩ ⲉ ⲩ ⲇⲓ̈ⲁⲕⲟⲛⲉⲓ ⲉ ⲛⲉ ⲥⲛⲏⲩ ϩⲛ̄ ⲭⲣⲓ̈ⲁ ⲛⲓⲙ · ⲉ ⲩ ⲇⲓⲁⲕⲱⲛⲉⲓ ⲛⲁ ⲩ ⲛ̄ ⲟⲩ ⲏⲣⲡ̄ ⲉ ⲛⲁϣⲱ ϥ · ⲉⲣⲉ ⲛⲁⲓ ⲇⲉ ϣⲟⲟⲡ ⲛ̄ ⲧⲉⲓ ϩⲉ · ⲉⲓⲥ ⲡ ⲁⲣⲭⲁⲅⲅⲉⲗⲟⲥ ⲙⲓ̈ⲭⲁⲏⲗ · ⲉⲧⲉ ⲡ ⲁⲣⲭⲱⲛ ⲡⲉ · ⲙⲛ̄ ⲧⲉϥ ⲧⲁⲝⲓⲥ ⲧⲏⲣ ⲥ̄ · ⲁ ⲩ ⲧⲱϩⲙ̄ ⲉ ⲡ ⲣⲟ ⲙ̄ ⲡ ⲏⲓ̈ · ⲁ ⲇⲱⲣⲟⲑⲉⲟⲥ ⲙⲛ̄ ⲧⲉϥ ⲥϩⲓⲙⲉ ⲁ ⲩ ϭⲉⲡⲏ · ⲁ ⲩ ⲉⲓ̈ ⲉⲃⲟⲗ ϩⲏⲧ ϥ̄ ⲉ ⲩ ⲣⲁϣⲉ · ⲁ ⲩ ⲡⲣⲟⲥⲕⲩⲛⲏ ⲛⲁ ϥ ⲉ ⲩ ϫⲱ ⲙ̄ⲙⲟ ⲥ · ϫⲉ ⲕⲁⲗⲱⲥ ⲁ ⲕ ⲉⲓ ϣⲁⲣⲟ ⲛ ⲙ̄ ⲡ ⲟⲟⲩ · ⲙⲛ̄ ⲧⲉⲕ ⲧⲁⲝⲓ̈ⲥ ⲧⲏⲣ ⲥ̄ ⲡⲉⲛ ϫ︦ⲥ︦ ⲡ ⲁⲣⲭⲱⲛ · ⲁⲗⲏⲑⲱⲥ ⲧⲛ̄ ⲣⲁϣⲉ ⲧⲱⲛ ⲟⲩ · ϫⲉ ⲁ ⲛ ⲙ̄ⲡϣⲁ · ⲁ ⲕ ⲉⲓ ⲛⲁ ⲛ ϩⲛ̄ ⲟⲩ ϩⲟⲟⲩ ⲉ ϥ ⲧⲁⲓⲏⲩ · ⲛ̄ ϩⲟⲩⲟ · ⲁⲩⲱ ⲡ ⲁⲣⲭⲁⲅⲅⲉⲗⲟⲥ ⲙⲓ̈ⲭⲁⲏⲗ · ⲣⲁϣⲉ ⲛⲙ̄ⲙⲁ ⲕ · ⲁⲙⲟⲩ ⲉϩⲟⲩⲛ ⲡ ⲣⲱⲙⲉ ⲉⲧ ⲥⲙⲁⲙⲁⲁⲧ · ⲡ ϫ︦ⲥ︦ ⲛⲙ̄ⲙⲁ ⲕ ⁖ⲻ Ⲡ ⲁⲣⲭⲁⲅⲅⲉⲗⲟⲥ ⲇⲉ ⲉⲧⲉ ⲡ ⲁⲣⲭⲱⲛ ⲡⲉ · ⲁ ϥ ⲃⲱⲕ ⲉϩⲟⲩⲛ ⲉ ⲧ ⲁⲩⲗⲏ ⲙ̄ ⲡ ⲏⲓ̈ · ⲁ ϥ ϩⲉ ⲉⲣⲟ ⲥ ⲉ ⲥ ⲙⲉϩ ⲛ̄ ϩⲟⲟⲩⲧ ϩⲓ̈ ⲥϩⲓ̈ⲙⲉ · ϩⲓ ϣⲏⲣⲉ ⲕⲟⲩⲓ̈ ⲙⲛ̄ ⲛ̄ ⲛⲟϭ · ⲁ ϥ ⲣ̄ ⲑ ⲉ ⲛ̄ ⲛⲉ ϥ ⲟ ⲛ̄ ϣⲡⲏⲣⲉ · ⲡⲉϫⲁ ϥ ⲛ̄ ⲇⲱⲣⲟⲑⲉⲟⲥ · ⲙⲛ̄ ⲑⲉⲟⲡⲓⲥⲧⲏ · ⲧⲉϥ ⲥϩⲓ̈ⲙⲉ · ϫⲉ ⲛⲉ ⲛ ⲛⲏⲩ · ⲟⲩ ⲉⲣⲱ ⲧⲛ̄ ⲛⲉ ⲛ ⲉⲓ ⲁϣ ⲏ ⲛ̄ ⲣⲱⲙⲉ · ⲉ ϯ ⲛⲁⲩ ⲉⲣⲟ ⲟⲩ ⲛ̄ ⲧⲉⲓ ϩⲉ ⲧⲏⲣ ⲥ̄ · ⲁⲣⲏⲩ ⲛ̄ ⲧⲁ ⲧⲛ̄ ⲟⲩⲉϩ ϩⲓ̈ⲥⲉ ⲉⲣⲱ ⲧⲛ̄ ⲉⲧⲃⲏⲏⲧ · ϫⲉ ⲁ ⲓ ⲉⲓ ϣⲁ ⲣⲱ ⲧⲛ̄ ⲙ̄ ⲡ ⲟⲟⲩ · Ⲙⲏ ⲉ ⲧⲉⲧⲛ̄ ⲛⲁⲩ ⲁⲛ ⲉ ⲡ ϩⲟϫϩϫ̄ ⲉⲧ ϣⲟⲟⲡ · ⲧⲉⲛⲟⲩ ⲙⲟⲅⲓⲥ ⲛ̄ ⲧⲉⲧⲛ︦ ⲣ︦ ⲡⲁⲓ̈ ϩⲛ̄ ⲛⲉⲓ ϩⲟⲟⲩ ⲉⲧⲉⲣⲉ ⲡ ϩⲉ‐ ⲛⲟⲩϥⲉ ϣⲟⲟⲡ · ⲁ ⲩ ⲟⲩⲱϣⲃ̄ ⲡⲉϫⲁ ⲩ ϫⲉ ⲡⲉⲛ ϫ︦ⲥ︦ · ⲡ ⲁⲣ ⲭⲱⲛ · ⲕⲱ ⲛⲁ ⲛ ⲉⲃⲟⲗ · ⲙ̄ⲡⲉ ⲛ ⲟⲩⲉϩ ⲗⲁⲁⲩ ⲛ̄ⲃⲁⲣⲟⲥ ⲉⲣⲟⲛ · ⲉⲧⲃⲏⲏⲧ ⲕ̄ · ⲁⲗⲗⲁ ⲡⲉ ϩⲙⲟⲧ ⲙ̄ ⲡ ⲛⲟⲩⲧⲉ ϣⲏⲡ ⲙⲛ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ · ϫⲉ ⲙⲛ̄ ⲗⲁⲁⲩ ⲛ̄ ϣⲙ̄ⲙⲟ ϩⲛ̄ ⲛⲁⲓ ⲧⲏⲣ ⲟⲩ ⲉⲧⲉ ⲕ ⲛⲁⲩ ⲉⲣⲟ ⲟⲩ ⲙ̄ ⲡ ⲟⲟⲩ · ⲁⲗⲗⲁ ⲛⲁ ⲡⲉⲛ ⲅⲉⲛⲟⲥ ⲛⲉ · ⲁⲩⲱ ⲥⲉ ⲏⲡ ⲉⲣⲟ ⲛ ⲧⲏⲣ ⲟⲩ ϩⲁ ⲛⲉⲛ ⲉⲓⲟⲟⲧⲉ · ⲛⲁⲓ ⲇⲉ ⲉ ⲩ ϫⲱ ⲙ̄ⲙⲟ ⲟⲩ ⲛⲉⲣⲉ ⲡ ⲁⲣⲭⲁⲅⲅⲉ ⲗⲟⲥ · ⲙⲓⲭⲁⲏⲗ ⲣⲁϣⲉ ⲉϩⲣⲁⲓ̈ ⲉϫⲛ̄ ⲧⲉⲩ ⲡⲣⲟϩⲁⲓ̈ⲣⲉⲥⲓⲥ ⲧⲉ ϫⲏⲕ ⲉⲃⲟⲗ · ⲡⲉϫⲁ ϥ ⲛⲁ ⲩ ϫⲉ ⲙⲁⲣⲟ ⲛ · ϫⲉ ⲁ ⲡ ⲛⲁⲩ ϣⲱⲡⲉ ⲛ̄ ⲧⲁ ϫⲓ̄ ⲛ̄ ⲧⲁ ⲭⲣⲓⲁ · ⲙⲛ̄ ⲛ ⲉⲧ ⲛⲙ̄ⲙⲁ ⲓ̈ · ⲁ ⲩ ⲃⲱⲕ ⲇⲉ ⲉ ⲡ ⲙⲁ ⲛ̄ⲧ ⲁ ⲩ ⲥⲃ̄ⲧⲱⲧ ϥ̄ ⲛⲁ ϥ · ⲛ̄ⲧⲉⲣ ⲟⲩ ⲃⲱⲕ ⲇⲉ ⲉ ⲡ ⲙⲁ ⲛ̄ⲥⲱ · ⲁ ϥ ϩⲙⲟⲟⲥ ⲉϫⲛ̄ ⲟⲩ ⲑⲣⲟⲛⲟⲥ · ⲛ̄ϭⲓ ⲡ ⲁⲣ ⲭⲱⲛ · ⲁ ϥ ⲕⲉⲗⲉⲩⲉ ϫⲉ ⲁⲛⲓ ⲛⲉ ⲙ̄ ⲡ ⲧⲉⲃⲧ̄ ⲛⲁ ⲓ̄ ⲛ̄ ⲧⲁ ⲉⲡⲓ̈ⲧⲁⲥⲥⲉ ⲙ̄ⲙⲟ ϥ ⲕⲁⲧⲁⲣⲟ ⲓ̈ · ⲁ ⲩ ϭⲉⲡⲏ ⲁ ⲩ ⲉⲓⲛⲉ ⲙ̄ⲙⲟ ϥ ⲛⲁ ϥ · ⲡⲉϫⲁ ϥ ⲛⲁ ϥ ϫⲉ ⲇⲱⲣⲟⲑⲉⲟⲥ · ⲁ ⲩ ⲟⲩⲱⲛ ⲛ̄ϩⲏⲧ ϥ̄ · ⲁ ⲩ ⲉⲓⲣⲉ ⲇⲉ ϩⲓ̈ ⲛⲁⲓ · ⲡⲉϫⲉ ⲡ ⲁⲣⲭⲱⲛ ⲛⲁ ϥ · ϫⲉ ⲁⲛⲓ ⲛⲉ ⲉⲃⲟⲗ ⲛ̄ ⲧϥ̄ ⲕⲟⲓⲗⲓ̈ⲁ · ⲛ̄ⲧⲉⲣ ϥ︦ ⲛ︦ⲧ ⲥ̄ ⲇⲉ ⲉⲃⲟⲗ · ⲛⲉ ⲟⲩ ⲛⲟϭ ⲇⲉ ⲉⲙⲁⲧⲉ ⲧⲉ · ⲡⲉϫⲉ ⲡ ⲁⲣⲭⲱⲛ ⲛⲁ ϥ · ϫⲉ ⲁ ⲩ ⲟⲩⲱⲛ ⲙ̄ⲙⲟ ⲥ · ⲁ ϥ ⲟⲩⲱⲛ ⲇⲉ ⲙ̄ⲙⲟ ⲥ ⲛ̄ϭⲓ ⲇⲱⲣⲟⲑⲉⲟⲥ ⲁ ϥ ϩⲉ · ⲉ ⲩ ⲛⲟϭ ⲙ̄ ⲡⲁⲛⲛⲓⲛ · ⲛ̄ϩⲏⲧ ⲥ̄ ⲛ̄ϩⲟⲩⲛ ⲙ̄ⲙⲟ ⲥ · ⲉ ⲥ ⲧⲟⲟⲃⲉ ⲛ̄ ⲟⲩ ⲥⲫⲣⲁⲅⲓⲥ · ⲇⲱⲣⲟⲑⲉⲟⲥ · ⲇⲉ ⲁ ϥ ⲑⲁⲩⲙⲁⲍⲉ ⲉϫⲙ̄ ⲡ ϩⲱⲃ · ⲉ ϥ ϫⲱ ⲙ̄ⲙⲟ ⲥ · ϫⲉ ⲟⲩ ⲡⲉ ⲡⲉⲓ̈ ⲡ ⲁⲣⲭⲱⲛ · ⲛ̄ⲧ ⲁ ⲓ ϩⲉ ⲉⲣⲟ ϥ ⲛ̄ ϩⲟⲩⲛ ⲛ̄ ⲧⲉⲓ ⲕⲟⲓⲗⲓ̈ⲁ · ⲡⲉϫⲉ ⲡⲁⲣⲭⲱⲛ ⲛⲁ ϥ · ϫⲉ ϣⲁ ⲥ ϣⲱⲡⲉ ⲛ̄ⲧⲉ ⲛ̄ ⲛⲟϭ ⲛ̄ ⲧⲉⲃ︦ⲧ︦ⲱⲙⲕ̄ ⲛ̄ ϩⲱⲃ ⲛⲓⲙ · ⲉⲧ ⲟⲩ ⲛⲁ ϩⲉ ⲉⲣⲟ ⲟⲩ · ⲁ ⲟⲩ ⲱ ⲛ ⲙ̄ⲙⲟ ⲥ ⲧⲉⲱⲱⲥ ⲛ̄ ⲧⲛ̄ ⲛⲁⲩ ϫⲉ ⲉⲣⲉ ⲟⲩ ⲛ̄ϩⲟⲩⲛ ⲙ̄ⲙⲟ ⲥ · Ⲇⲱⲣⲟⲑⲉⲟⲥ ⲇⲉ ⲡⲉϫⲁ ϥ ⲛⲁ ϥ ϫⲉ ⲡⲁ ϫ︦ⲥ︦ · ⲉ ⲓ ⲛⲁ ⲟⲩⲱⲛ ⲙ̄ⲙⲟ ⲥ ⲛ̄ ⲁϣ ⲛ̄ ϩⲉ · ⲉⲓⲥ ϩⲏⲏⲧⲉ ⲉ ⲥ ⲧⲟⲟⲃⲉ · ⲁ ϥ ⲥⲟⲟⲩⲧⲛ̄ ⲉⲃⲟⲗ ⲛ̄ ⲧⲉϥ ϭⲓϫ ⲛ̄ϭⲓ ⲙⲓⲭⲁⲏⲗ · ⲉⲧⲉ ⲡ ⲁⲣⲭⲱⲛ ⲡⲉ · ⲁ ϥ ϫⲓ̈ ⲛ̄ ⲧ ⲡⲁⲛⲛⲓⲛ · ⲁ ϥ ⲟⲩⲱⲛ ⲙ̄ⲙⲟ ⲥ · ⲁ ϥ ϩⲉ ⲉⲣⲟ ⲥ ⲉ ⲥ ⲙⲉϩ ⲛ̄ ⲛⲟⲩⲃ · ⲉ ϥ ⲥⲟⲧⲡ̄ ⲁ ⲩ ⲟⲩⲱⲡ ⲇⲉ ⲛ̄ ⲛ̄ ⲛⲟⲩⲃ · ⲁ ⲩ ϩⲉ ⲉⲣⲟ ⲟⲩ ⲉ ⲩ ⲉⲓⲣⲉ ⲛ̄ ϣⲟⲙⲛ︦ⲧ︦ ⲛ̄ ϣⲉ ⲛ̄ ϩⲟⲗⲟⲕⲟⲧϯⲛⲟⲥ ⲛ̄ ⲁⲡⲉ · ⲙⲛ︦ⲛ︦ⲥⲱ ⲥ ⲛ̄ⲥⲁ ⲡ ⲉⲥⲏⲧ ⲙ̄ⲙⲟ ⲟⲩ · ⲧⲏⲣ ⲟⲩ ⲁ ϥ ϩⲉ ⲉ ⲕⲉ ϣⲟⲙⲛ︦ⲧ︦ ⲛ̄ ⲧⲉⲣ ⲙⲏⲥⲓⲟⲛ ⲟⲩⲁ ⲟⲩⲁ · ⲁ ϥ ϥⲓ ⲛ̄ ⲛϥ̄ ⲃⲁⲗ ⲉϩⲣⲁⲓ̈ ⲉ ⲧ ⲡⲉ ⲉ ϥ ϫⲱ ⲙ̄ⲙⲟ ⲥ · ϫⲉ ⲛ̄ⲧⲟⲕ ⲟⲩ ⲇⲓⲕⲁⲓⲟⲥ ⲡ ϫ︦ⲥ︦ · ⲁⲩⲱ ⲛⲉⲕ ϩⲁⲡ ⲥⲟⲩⲧⲱⲛ · ϫⲉ ⲙⲛ̄ ϣⲓ̈ ϣⲟⲟⲡ ⲛ̄ ⲛ ⲉⲧ ⲙⲉ ⲙ̄ⲙⲟ ⲕ · Ⲡ ⲁⲣⲭⲱⲛ ⲇⲉ ⲉⲧⲉ ⲙⲓⲭⲁⲏⲗ ⲡⲉ · ⲁ ϥ ⲙⲟⲩⲧⲉ ⲇⲉ ⲇⲱⲣⲟⲑⲉⲟⲥ ⲙⲛ̄ ⲑⲉⲟⲡⲓⲥⲧⲏ ⲧⲉϥ ⲥϩⲓ̈ⲙⲉ · ⲡⲉϫⲁ ϥ ⲛⲁ ⲩ ϫⲉ ϩⲱⲛ ⲉϩⲟⲩⲛ ⲉⲣⲟ ⲓ ⲛⲉ ⲥⲛⲏⲩ · Ⲟⲛⲧⲱⲥ ⲉϣϫⲉ ⲛ̄ⲧⲱⲧⲛ̄ ϩⲉⲛ ⲣⲙ̄ ⲣⲁϣ ⲟⲛ · ⲁⲩⲱ ⲁ ⲧⲛ̄ ϫⲟ ⲛ̄ ϩⲉⲛ ⲁϣ ⲏ ⲛ̄ ⲁⲛϩⲟⲗⲟⲙⲁ ⲉⲃⲟⲗ ⲉⲧⲃⲏⲏⲧ · ⲛ̄ⲧ ⲁ ⲓ ⲉⲓ ϣⲁⲣⲱ ⲧⲛ̄ · ⲁⲗⲗⲁ ⲉⲓⲥ ⲡ ⲛⲟⲩⲧⲉ ⲁ ϥ ⲥⲉⲃⲧⲉ ⲧⲏⲩⲧⲛ̄ ⲁⲩⲱ ⲁ ⲓ ⲥⲟⲩⲛ̄ ⲛⲉⲓ ⲛⲟⲩⲃ · ⲙⲛ̄ ⲧⲉ ⲥⲫⲣⲁⲅⲓⲥ · ⲁ ⲓ ϩⲉ ⲉⲣⲟ ⲟⲩ ⲉ ⲛⲁ ⲡⲁ ϫ︤ⲥ︥ ⲡ ⲣ︤ⲣⲟ ⲛⲉ · Ⲧⲉⲛⲟⲩ ϭⲉ ⲉ ⲡ ⲙⲁ ⲛ̄ ⲧ ⲙⲛ︤ⲧ︥ ⲙⲁⲓ ⲣⲱⲙⲉ ⲛ̄ⲧ ⲁ ⲧⲉⲧⲛ̄ ⲁⲁ ⲥ ⲛⲙ̄ⲙⲁ ⲓ ⲙ̄ ⲡ ⲟⲟⲩ · ⲙⲛ̄ ⲛⲁ ⲣⲱⲙⲉ · ⲉⲓⲥ ϩⲏⲏⲧⲉ ϯ ⲛⲁ ⲭⲁⲣⲓⲍⲉ ⲛⲏ ⲧⲛ̄ ⲛ̄ ϣⲟⲙⲛ︤ⲧ︥ ⲛ̄ ϣⲉ ⲛ̄ ϩⲟⲗⲟⲕⲟⲧ ϯⲛⲟⲥ · ⲁⲩⲱ ⲡ ⲕⲉ ϣⲟⲙⲛ︤ⲧ︥ ⲛ̄ⲧⲉⲣ ⲙⲏⲥⲓⲟⲛ · ϥⲓⲧ ⲟⲩ ⲛⲏ ⲧⲛ̄ · ⲛ̄ ⲧⲉⲧⲛ̄ ϯ ⲟⲩⲁ ⲙ̄ ⲡ ϣⲱⲥ · ⲟⲩⲁ ⲛ̄ ⲛ̄ ⲟⲩⲱϩⲉ · ⲉ ⲡ ⲙⲁ ⲛ̄ ⲛ̄ ⲧⲉ︦ⲃ︦ⲧ︦ · ϫⲉ ⲁⲛⲟⲕ ⲁ ⲓ ϣⲡ̄ⲧⲱⲣⲉ ⲙ̄ⲙⲟ ⲟⲩ ⲛⲏ ⲧⲛ̄ · ⲁⲩⲱ ⲉⲓⲥ ⲡ ⲛⲁⲩ ⲙ̄ ⲙⲉⲉⲣⲉ ⲁ ϥ ϣⲱⲡⲉ · ⲕⲁⲧⲁ ⲧⲉ ⲡⲣⲟⲑⲉⲥⲙⲓⲁ · ⲡ ⲕⲉ ⲟⲩⲁ ⲇⲉ ϩⲱⲱ ϥ · ⲛ ⲅ̄ ϥⲓⲧ ϥ̄ ⲛ ⲅ̄ ⲧⲁⲁ ϥ ⲙ̄ ⲡ ⲣⲱⲙⲉ .. ⲕⲧⲁⲧⲉⲕ ϣⲧⲏⲛ [ⲛ̄ⲧ ⲁ ⲕ ⲧⲁⲁ ⲥ] ⲁ ⲕ ϫⲓ ⲙ̄ ⲡⲉ ⲥⲟⲩⲟ · ⲛ̄ ⲧⲉ ⲡⲣⲟⲥⲫⲟⲣⲁ · Ⲇⲱⲣⲟⲑⲉⲟⲥ ⲇⲉ ⲙⲛ̄ ⲑⲉⲟⲡⲓⲥⲧⲏ · ⲁ ⲩ ⲡⲁϩⲧ ⲟⲩ ⲙ̄ ⲡ ⲁⲣⲭⲱⲛ · ⲉ ⲩ ϫⲱ ⲙ̄ⲙⲟ ⲥ · ϫⲉ ⲟⲩ ⲡⲉ ⲡⲁⲓ ⲡⲉⲛ ϫ︦ⲥ︦ · ⲡ ⲁⲣⲭⲱⲛ ⲉ ⲕ ϫⲱ ⲙ̄ⲙⲟ ⲥ ⲛⲁ ⲛ · ⲁⲛⲟⲛ ⲛⲉⲕ ϩⲙ̄ϩⲁⲗ · ⲙⲏ ⲛ̄ⲧ ⲁ ⲕ ⲉⲓ ϣⲁⲣⲟ ⲛ · ϫⲉ ⲉⲛⲉ ϫⲓ ⲗⲁⲁⲩ ⲛ̄ ⲧⲟⲟⲧ ⲕ̄ · ⲙⲏ ⲛ̄ ⲟⲩ ⲭⲣⲉⲱⲥ · ⲉⲣⲟ ⲛ ⲁⲛ ⲡⲉ · ⲉ ϣⲱⲡ ⲉ ⲣⲟ ⲛ ⲛ̄ ⲛⲟϭ ⲛⲓⲙ · ⲛ̄ⲧⲉ ⲧ ⲧⲁⲝⲓⲥ ⲙ̄ ⲡⲉⲛ ⲣ̄ⲣⲟ · ⲙⲏ ⲛ ⲅ̄ ⲟ ⲁⲛ ⲛ̄ ϫ︦ⲥ︦ ⲉ ⲡⲉⲛ ⲥⲱⲙⲁ · ⲉⲓⲣⲉ ⲛⲁ ⲕ ⲛ̄ ⲑ ⲉ ⲉⲧ ⲕ̄ ⲟⲩⲁϣ ⲥ̄ · Ⲁⲩⲱ ⲭⲱⲣⲓⲥ ⲛⲁⲓ ⲟⲛ ⲉⲛⲛ ⲁ ϫⲓ ⲗⲁⲁⲩ ϩⲁ ⲧ ⲇⲱⲣⲉⲁ · ⲙ̄ ⲡ ⲛⲟⲩⲧⲉ · ⲕ ⲥⲟⲟⲩⲛ̄ ϩⲱⲱ ⲕ ⲱ̄ ⲡⲉⲛ ϫ︦ⲥ︦ · ϫⲉ ⲁϣ ⲛ̄ ϩⲟⲟⲩ ⲡⲉ ⲡⲟⲟⲩ · ⲁⲩⲱ ⲡⲓ̈ ⲕⲟⲩⲓ̈ ⲛ̄ ⲟⲉⲓⲕ ⲉ ⲛ ⲟⲩⲱⲙ ⲙ̄ⲙⲟ ϥ · ⲙ̄ ⲡ ⲟⲟⲩ ⲙⲛ̄ ⲛⲉⲛ ⲥⲩⲅⲛⲅⲉⲛⲏⲥ · ⲙ̄ ⲡⲱⲛ ⲁⲛ ⲡⲉ · ⲁⲗⲗⲁ ⲡⲁ ⲡ ⲛⲟⲩⲧⲉ ⲡⲉ · ⲙⲛ̄ ⲡⲉϥ ⲛⲟϭ ⲛ̄ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ · ⲙⲓⲭⲁⲏⲗ · ⲡⲁⲓ ⲉⲧ ⲛ︦ ⲣ︦ ϣⲁ ⲛⲁ ϥ ⲙ̄ ⲡ ⲟⲟⲩ · ⲁⲗⲗⲁ ⲉϣϫⲉ ⲡⲉⲕ ⲟⲩⲱϣ ⲡⲉ · ⲱ̄ ⲡⲉⲛ ϫ︤︦ⲥ︦ · ⲧⲛ̄ ⲛⲁ ϫⲓⲛ̄ ⲧⲉⲣⲙⲏⲥⲓ̄ⲟⲛ ⲙ̄ⲙⲁⲧⲉ · ⲛ̄ ⲧⲛ̄ ⲧⲁⲁ ⲩ ⲉ ⲡ ⲙⲁ ⲙ̄ ⲡ ⲉⲥⲟⲟⲩ · ⲙⲛ̄ ⲡ ⲧⲉⲃ︦ⲧ︦ · ⲁⲩⲱ ⲛ̄ ⲧⲛ̄ ⲥⲱⲧⲉ ⲛ̄ ⲧⲉ ϣⲧⲏⲛ · ⲛ̄ ⲧⲉ ⲡⲣⲟⲥ ⲫⲟⲣⲁ · ⲡⲣⲟⲥ ⲧⲉⲕ ⲕⲉⲗⲉⲩⲥⲓⲥ · ⲡⲉϫⲉ ⲡ ⲁⲣⲭⲱⲛ ⲛⲁ ⲩ · ϫⲉ ϩⲛ̄ ⲟⲩ ⲙⲉ · ⲛ̄ⲧⲉ ⲡ ⲛⲟⲩⲧⲉ ⲙⲛ̄ ⲡ ⲟⲩϫⲁⲓ̈ ⲙ̄ ⲡⲁ ϫ︦ⲥ︦ ⲡ ⲣ̄ⲣⲟ · ϫⲉ ⲧⲉⲧ ⲛⲁ ϫⲓⲧ ⲟⲩ ⲧⲏⲣ ⲟⲩ ⲁϫⲛ̄ ⲕⲱ ⲉ ⲡⲁϩⲟⲩ · ⲁⲩⲱ ⲙⲏⲡⲱⲥ · ⲛ̄ⲧⲁ ⲧⲛ︦ ⲣ︦ ϩⲟⲧⲉ · ϫⲉ ⲛ̄ⲛⲉ ⲡ ⲣ̄ⲣⲟ · ⲥⲱⲧⲙ̄ · ⲛ ϥ̄ ⲁⲡⲩⲗⲏ ⲉⲣⲱ ⲧⲛ̄ · ⲁⲛⲟⲕ ⲡ ⲉⲧ ⲛ ⲁⲡⲟ ⲗⲟⲅⲓⲍⲉ ϩⲁⲣⲱ ⲧⲛ̄ ⲙ̄ ⲡⲁ ϫ︦ⲥ︦ ⲡ ⲣ̄ⲣⲟ · ⲧⲁⲣⲉ ϥ ϯ ⲛⲏ ⲧⲛ̄ ⲛ̄ ϩⲉⲛ ⲕⲉ ⲛⲟϭ ⲛ̄ ⲧⲁⲓⲟ · ⲁⲩⲱ ⲉϣϫⲉ ⲧⲉⲧⲛ̄ ⲟⲩⲱϣ · ⲉⲧⲉⲧ ⲡⲉⲧⲛ̄ ϩⲏⲧ · ⲛⲁⲓ̈ ⲙ̄ⲙⲁⲧⲉ ⲁⲛ ⲛ ⲉⲧ ⲛ̄ ⲧⲁϩⲟ ⲙ̄ⲙⲟ ⲟⲩ ⲉ ϫⲓⲧ ⲟⲩ ⲛ̄ⲧⲟⲟⲧ · ⲁⲗⲗⲁ ⲧ ⲙⲏⲥⲉ ⲧⲉ ⲧⲁⲓ̈ · Ⲁⲗⲗⲁ ϩⲟⲧⲁⲛ ⲉⲓϣⲁⲛ ⲕⲧⲟ ⲓ ⲉ ⲧⲁ ⲡⲟⲗⲓⲥ · ϩⲙ̄ ⲡ ⲟⲩⲱϣ ⲙ̄ ⲡ ⲛⲟⲩⲧⲉ · ϯ ⲛⲁ ⲧⲛ̄ⲛⲟⲟⲩ · ⲛ̄ⲥⲁ ⲧⲏⲩⲧⲛ̄ · ⲛ̄ⲧⲁ ⲡⲗⲩⲣⲟⲩ ⲙ̄ ⲙⲱ ⲧⲛ̄ · ⲙ̄ⲡ ⲕⲉⲫⲁⲗⲓⲟⲛ · ⲙⲛ̄ ⲡ ⲛⲟϭ ⲛ̄ ⲧⲁⲓⲟ ⲉⲧ ⲓ̈ ⲟⲩⲱϣ ⲉ ⲧⲁⲁ ϥ ⲛⲏ ⲧⲛ̄ ⁘ Ⲇⲱⲣⲟⲑⲉⲟⲥ · ⲇⲉ ⲙⲛ̄ ⲧⲉϥ ⲥϩⲓⲙⲉ · ⲑⲉⲟ ⲡⲓⲥⲧⲏ · ⲁ ⲩ ⲁⲇⲟⲛⲉⲓ̈ ⲉ ⲩ ⲥⲱⲧⲙ̄ ⲉ ⲛⲉⲓ̈ ϣⲁϫⲉ · ⲁⲩⲱ · ⲡⲉ ϫⲁ ⲩ ⲙ̄ ⲡ ⲁⲣⲭⲱⲛ · ϫⲉ ⲧⲛ̄ ⲥⲟⲡⲥⲡ̄ ⲙ̄ⲙⲟ ⲕ ⲡⲉⲛ ϫ︤ⲥ︥ ⲙ̄ⲡⲣ̄ ⲣ̄ ϩⲁⲗ ⲙ̄ⲙⲟ ⲛ · ⲁⲛⲟⲛ ⲛ ⲅ̄ ϩⲙ̄ϩⲁⲗ · ϩⲛ̄ ⲛⲉⲓ ϣⲁϫⲉ · ⲁⲛⲟⲛ ⲅⲁⲣ ⲡⲉⲛ ϫ︦ⲥ︦ · ⲁⲛⲟⲛ ⲛⲉⲕ ϩⲙ̄ϩⲁⲗ · ⲁⲩⲱ ⲕⲧⲟ ⲉⲣⲟ ⲛ · ⲛ̄ ϩⲉⲛ ϣⲁϫⲉ ⲉ ⲩ ⲛ̄ ⲧ ⲡⲉ ⲛ̄ ⲛⲉⲛ ⲙⲉⲧⲣⲟⲛ · ⲁⲩⲱ ⲉⲣⲉ ⲛⲉⲕ ϩⲙ̄ ϩⲁⲗ ⲛⲁ ϭⲛ̄ⲭⲣⲏⲙⲁ ⲧⲱⲛ · ⲉ ϯ ⲟⲛ ϫⲉ ⲛ̄ⲛⲁ ϫⲓ ⲙⲏⲥⲉ · ⲏ̄ ⲁϣ ⲡⲏ ⲡⲉ ϩⲟⲟⲩ ⲛ̄ⲧ ⲁ ⲛⲉⲛ ϫⲓⲥⲟⲟⲩⲉ ⲉⲓ ⲉⲣⲁⲧ ⲟⲩ · ⲁ ⲛ ⲇⲓⲁ ⲕⲱⲛⲉⲓ ⲛⲁ ⲩ · ϩⲛ̄ ⲟⲩ ⲙⲉ ⲛⲧⲉ ⲡ ⲛⲟⲩⲧⲉ ⲙ ⲡⲉ ⲛ ⲛⲁⲩ ⲅⲁⲣ ⲉ ⲣⲟ ⲕ ⲉⲛⲉϩ · ⲉ ⲁ ⲕ ⲉⲓ̈ ⲉϩⲟⲩⲛ ⲉ ⲡⲉⲛ ⲏⲓ · ⲛ̄ ⲧⲛ̄ ⲥⲟⲟⲩⲛ ⲁⲛ · ⲙ̄ⲙⲟ ⲕ ϩⲙ̄ ⲡ ϩⲟ · ⲉⲓⲙⲏⲧⲉⲓ̈ ⲡ ⲟⲟⲩ ⲙ̄ⲙⲁⲧⲉ · ⲁⲩⲱ ⲛ̄ ⲁϣ ⲛ̄ ϩⲉ ⲱ̄ ⲡⲉⲛ ϫ︦ⲥ︦ ⲕ̄ ϫⲱ ⲙ̄ⲙⲟ ⲥ ⲛⲁ ⲛ · ϫⲉ ⲁ ⲕ ϫⲓ ⲗⲁⲁⲩ ⲛ̄ⲧⲟⲟⲧ ⲛ̄ · ⲁ ϥ ⲟⲩⲱϣⲃ̄ ⲛ̄ϭⲓ ⲡ ⲁⲣⲭⲱⲛ · ⲁⲛⲟⲕ ⲡ ⲉⲧ ⲛⲁ ⲧⲁⲙⲱ ⲧⲛ̄ · ϫⲉ ⲛ̄ ⲧⲁ ⲉⲓ ⲉϩⲟⲩⲛ ⲉ ⲡⲉⲧⲛ̄ ⲏⲓ · ⲛ̄ ⲁϣ ⲛ̄ ⲟⲩⲟⲉⲓϣ · ϫⲓⲛ ⲡⲉ ϩⲟⲟⲩ ⲅⲁⲣ ⲛ̄ⲧ ⲁ ⲛⲉⲧⲛ̄ ⲉⲓⲟⲟⲧⲉ · ⲙⲟⲩ · ⲁ ⲧⲉⲧⲛ︦ ⲣ︦ⲁⲧ ⲧⲉⲧⲛ̄ ⲟⲩⲥⲓ̈ⲁ · ϯ ⲛⲏⲩ ⲉϩⲟⲩⲛ ⲉ ⲡⲉⲧⲛ̄ ⲏⲓ̈ ⲛ̄ ⲟⲩ ⲥⲟⲡ · ⲕⲁⲧⲁ ⲉⲃⲟⲧ · ⲁⲩⲱ ⲙⲛ︦ⲛ︦ⲥⲁ ⲧⲣ ⲁ ⲉⲓ̈ ⲟⲛ ⲧⲉⲧⲛ̄ ⲧⲛ̄ⲛⲟⲟⲩ ⲛ̄ ϩⲉⲛ ⲕⲉ ⲛⲟϭ ⲛ̄ ⲧⲁⲓⲟ · ⲉ ⲧⲁ ⲡⲟⲗⲓⲥ · ⲉⲣⲁⲧ ϥ̄ ⲙ̄ⲡⲁϫ︦ⲥ︦ ⲡ ⲣ̄ⲣⲟ · ⲁⲩⲱ ϥ ⲥϩⲁⲓ̈ ⲛ̄ ⲛⲉⲧⲛ̄ ⲣⲁⲛ ⲉϫⲱ ⲟⲩ ⲧⲏⲣ ⲟⲩ · ϫⲉⲕⲁⲥ ⲉⲧⲉⲧⲛ̄ϣⲁⲛ ⲉⲓ ⲉ ⲧ ⲡⲟⲗⲓⲥ · ⲙ̄ ⲡ ⲣ̄ⲣⲟ · ⲛ ϥ̄ ⲧⲟⲟⲃ ⲟⲩ ⲛⲏ ⲧⲛ̄ ⲙⲛ̄ ⲡⲉⲩ ϭⲱⲃ · Ⲁ ϥ ⲟⲩⲱϣⲃ̄ ⲛ̄ϭⲓ ⲇⲱⲣⲟ ⲑⲉⲟⲥ ⲙⲛ̄ ⲑⲉⲟⲡⲓⲥⲧⲏ · ⲉ ⲩ ϫⲱ ⲙ̄ⲙⲟ ⲥ · ϫⲉ ⲧⲛ̄ ⲡⲁⲣⲁ ⲕⲁⲗⲉⲓ ⲙ̄ⲙⲟ ⲕ · ⲡⲉⲛ ϫ︦ⲥ︦ · ⲁⲣⲓⲣⲉ ⲛⲙ̄ⲙⲁ ⲛ ⲙ̄ ⲡⲉⲓ ⲛⲟϭ ⲛ̄ ⲁⲅⲁⲑⲟⲛ · ⲛ ⲅ̄ ϫⲱ ⲉⲣⲟ ⲛ · ⲙ̄ ⲡⲉⲕ ⲣⲁⲛ · ⲙⲉϣⲁⲕ ⲧⲛ̄ ⲛⲁ ⲁⲓⲥⲑⲁⲛⲉ ⲉ ⲡ ϩⲱⲃ · Ⲉⲡⲉⲓⲇⲏ ⲁ ⲛ ⲃⲱⲗ ⲉⲃⲟⲗ · ⲉϫⲛ̄ ⲛⲕ̄ ϣⲁϫⲉ · ⲉⲧⲉ ⲕ ϫⲱ ⲙ̄ⲙⲟ ⲟⲩ ⲛⲁ ⲛ · ⲁ ϥ ⲟⲩⲱϣⲃ̄ ⲛ̄ϭⲓ ⲡ ⲁⲣⲭⲱⲛ ⲉⲧⲉ ⲙ[ⲓ]ⲭⲁⲏⲗ ⲡⲉ · ϫⲉ ϯ ⲛⲁ ϫⲱ ⲛⲏ ⲧⲛ̄ ⲙ̄ ⲡⲁ ⲣⲁⲛ ⲙⲛ̄ ⲡⲁ ⲡⲁϫ︦ⲥ︦ ⲡ ⲣ̄ⲣⲟ ⲙⲛ̄ ⲡ ⲣⲙ̄ ⲧⲁ ⲡⲟⲗⲓⲥ · ⲑ ⲓ̈ⲉⲗⲏ︦ⲙ︦ · ⲁⲩⲱ ⲉϣϫⲉ ⲧⲉⲧⲛ̄ ⲟⲩⲱϣ ⲉ ⲉⲓⲙⲉ ⲉⲣⲟ ⲟⲩ ⲥⲱⲧⲙ̄ ⲛ̄ ⲧⲁ ⲧⲁⲙⲱ ⲧⲛ̄ ⁖ⲻ ⲁⲛⲟⲕ ⲡⲉ ⲙⲓⲭⲁⲏⲗ · ⲡ ⲁⲣⲭⲱⲛ · ⲛ̄ ⲛⲁ ⲧ ⲡⲉ ⲙⲛ̄ ⲛⲁⲡ · ⲁⲛⲟⲕ ⲡⲉ ⲙⲓⲭⲁⲏⲗ · ⲡ ⲁⲣⲭⲏⲥⲧⲣⲁⲧⲏⲅⲟⲥ · ⲛ̄ ⲧ ϭⲟⲙ ⲛ̄ ⲙ̄ ⲡⲏⲩⲉ · ⲁⲛⲟⲕ ⲡⲉ ⲙⲓⲭⲁⲏⲗ · ⲡ ⲁⲣⲭⲏⲁⲅⲅⲉⲗⲟⲥ · ⲛ̄ ⲛⲓ ⲁⲓⲱⲛ ⲙ̄ ⲡ ⲟⲩⲟⲉⲓⲛ · ⲁⲛⲟⲕ ⲡⲉ ⲙⲓ̈ⲭⲁⲏⲗ · ⲡ ⲇⲩⲛⲁⲧⲟⲥ ⲉⲧ ϭⲱⲧⲡ̄ · ⲛ̄ ⲙ̄ ⲡⲟⲗⲩ ⲙⲟⲥ · ϩⲓ ⲑ ⲏ ⲙ̄ ⲡⲉϥ ⲣ̄ⲣⲟ · ⲁⲛⲟⲕ ⲡⲉ ⲙⲓ̈ⲭⲁⲏⲗ · ⲡ ⲥⲟⲗⲥⲗ̄ ⲁⲩⲱ ⲡ ϣⲟⲩϣⲟⲩ · ⲛ̄ ⲛⲁ ⲙ̄ ⲡⲏⲩⲉ · ⲙⲛ̄ ⲛⲁⲡ · ⲁⲛⲟⲕ ⲡⲉ ⲙⲓⲭⲁⲏⲗ · ⲡ ⲁϩⲟ ⲉⲧⲉⲣⲉ ⲙ̄ ⲙⲛ︦ⲧ︦ ϣⲁ ⲛ ϩⲧⲏ ϥ · ⲙ̄ ⲡ ⲛⲟⲩⲧⲉ ⲛ̄ϩⲏⲧ ϥ̄ · ⲁⲛⲟⲕ ⲡⲉ ⲙⲓⲭⲁⲏⲗ · ⲡ ⲁⲣⲭⲏ ⲁⲅⲅⲉⲗⲟⲥ · ⲛ̄ ⲛⲓ̄ ⲁⲓⲱⲛ ⲙ̄ ⲡ ⲟⲩⲟⲉⲓⲛ · ⲁⲩⲱ ⲡ ⲟⲓⲕⲟⲛⲟⲙⲟⲥ ⲛ̄ ⲧ ⲙⲛ︦ⲧ︦ ⲉⲣⲟ ⲛ̄ ⲙ̄ ⲡⲏⲩⲉ · ⲁⲛⲟⲕ ⲡⲉ ⲙⲓ̄ⲭⲁⲏⲗ · ⲡ ⲉⲧ ϫⲓ̈ ⲛ̄ ⲛ̄ ⲑⲩⲥⲓⲁ · ⲙⲛ̄ ⲛ̄ ⲥⲟⲡⲥⲡ̄ ⲛ̄ ⲛ̄ ⲣⲱⲙⲉ · ⲉ ⲓ ⲡⲣⲟⲥⲉⲛⲉⲅⲕⲉⲓ ⲙ̄ⲙⲟ ⲟⲩ · ⲙ̄ ⲡ ⲛⲟⲩⲧⲉ · ⲡ ⲣ̄ⲣⲟ ⲙ̄ ⲙⲉ ⲓ︦ⲥ︦ ⲡⲉ ⲭⲥ · ⲡⲉⲛ ⲥⲏ︦ⲣ︦ · ⲁⲛⲟⲕ ⲡⲉ ⲙⲓ̄ⲭⲁⲏⲗ · ⲡ ⲉⲧ ⲙⲟⲟϣⲉ ⲙⲛ̄ ⲣⲱⲙⲉ ⲛⲓⲙ · ⲉⲣⲉ ⲧⲉⲩ ϩⲉⲗⲡⲓⲥ ϩⲙ̄ ⲡ ⲛⲟⲩⲧⲉ · ⲁⲛⲟⲕ ⲡⲉ ⲙⲓⲭⲁⲏⲗ · ⲡ ⲁⲣⲭⲏⲁⲅⲅⲉⲗⲟⲥ · ⲡ ⲉⲧ ⲇⲓⲁⲕⲱⲛⲉⲓ ⲉ ⲧ ⲙⲛ︦ⲧ︦ ⲣⲱⲙⲉ ⲧⲏⲣ ⲥ̄ · ϩⲛ̄ ⲟⲩ ⲟⲩⲣⲟⲧ · ⲁⲩⲱ ⲉⲧ ⲇⲓⲁⲕⲱⲛⲉⲓ ⲉⲣⲱ ⲧⲛ̄ ϫⲓⲛ ⲧⲉⲧⲛ̄ ⲙⲛ︦ⲧ︦ ⲕⲟⲩⲓ ϣⲁ ⲧⲉⲛⲟⲩ · ⲱ̄ ⲇⲱⲣⲟⲑⲉⲟⲥ ⲙⲛ̄ ⲑⲉⲱ̄ⲡⲓⲥⲧⲏ · ⲁⲩⲱ ⲟⲛ ϯ ⲛⲁ ⲗⲟ ⲁⲛ · ⲉ ϯⲁⲕⲱⲛⲉⲓ ⲉ ⲣⲱ ⲧⲛ̄ · ϣⲁⲛ ϯⲡⲣⲟⲥⲉⲛⲉⲅⲕⲉⲓ ⲙ̄ⲙⲱ ⲧⲛ̄ ⲙ̄ ⲡ ⲣ̄ⲣⲟ ⲛ̄ ⲛⲁ ⲧ ⲡⲉ · ⲙⲛ̄ ⲛⲁⲡ · ⲉⲡⲉⲓⲇⲏ ⲁ ⲧⲉⲧⲛ̄ ⲇⲓⲁⲕⲱⲛⲉⲓ ⲛⲁ ⲛ ϩⲱ ⲙⲛ̄ ⲡⲁ ϫ︤ⲥ︥ · ϩⲛ̄ ⲟⲩ ⲛⲟϭ ⲛ̄ ϭⲟⲙ · ϯ ⲛⲁ ⲟⲃϣⲧ̄ ⲁⲛ ⲉ ⲛⲉⲧⲛ̄ ⲑⲩⲥⲓⲁ · ⲙⲛ̄ ⲛⲉⲧⲛ̄ ⲁⲅⲁⲡⲏ · ⲛⲁⲓ ⲉ ⲧⲉⲧⲛ̄ ϯ ⲙ̄ⲙⲟ ⲟⲩ ⲙ̄ ⲡ ⲛⲟⲩⲧⲉ · ϩⲙ̄ ⲡⲁ ⲣⲁⲛ · ⲙⲏ ⲛⲉⲓⲁϩⲉⲣⲁⲁⲧ ⲛ̄ ⲥⲁϥ ⲉ ⲓ ⲥⲱⲧⲙ̄ ⲉⲣⲱ ⲧⲛ̄ ϩⲛ̄ ⲛ ⲉⲧⲉⲧⲛ̄ ϫⲱ ⲙ̄ⲙⲟ ⲟⲩ · ⲙⲛ̄ ⲛⲉⲧⲛ̄ⲣⲏⲩ ϩⲓ ⲟⲩ ⲥⲟⲡ · ⲉⲧⲃⲏⲏⲧ · ⲉⲧⲃⲉ ⲡ ⲧⲱϣ ⲛ̄ ⲧⲉ ⲡⲣⲟⲥⲫⲟⲣⲁ · ⲙⲛ̄ ⲧ ⲁⲅⲁⲡⲏ · ⲉ ⲧⲉⲧⲛ̄ ϯ ⲙ̄ⲙⲟ ϥ ϩⲙ̄ ⲡⲁ ⲣⲁⲛ ϩⲙ̄ ⲡⲁ ϣⲁ · ⲙⲏ ϯ ⲟⲩⲏⲩ · ⲙ̄ⲙⲱ ⲧⲛ̄ ⲙ̄ ⲡ ⲛⲁⲩ · ⲛ̄ⲧ ⲁ ⲧⲉⲧⲛ̄ ⲣⲓ̈ⲙⲉ · ⲉ ⲧⲉⲧⲛ̄ ⲥⲟⲡⲥⲡ̄ ⲙ̄ⲙⲟ ⲓ̈ · ϫⲉ ⲡⲁⲣⲁⲕⲁⲗⲉⲓ · ⲁⲩⲱ ⲛ ⲅ̄ ⲥⲟⲡⲥⲡ̄ ⲙ̄ ⲡ ⲛⲟⲩⲧⲉ ⲉϫⲱ ⲛ · ⲛ ϥ̄ ⲡⲟⲟⲛⲉ ⲛ ⲉⲃⲟⲗ ⲙ̄ⲡⲁⲧ ⲉⲥ ⲟⲩⲱϫⲛ̄ ⲛ̄ϭⲓ ⲧⲉ ⲑⲩⲥⲓⲁ ⲙⲛ̄ ⲧ ⲁⲅⲁⲡⲏ · ⲙ̄ ⲡ ⲁⲣⲭⲁⲅⲅⲉⲗⲟⲥ · ⲙⲏ ⲛ̄ ϯ ⲛⲁⲩ ⲉⲣⲱ ⲧⲛ̄ ⲁⲛ ⲙ̄ ⲡ ⲛⲁⲩ ⲛ̄ⲧ ⲁ ⲧⲉⲧⲛ̄ ϯ ⲉⲃⲟⲗ · ⲛ̄ ⲛⲉⲧⲛ̄ ϩⲃ̄ⲥⲱ · ⲛ̄ ⲥⲩⲛⲁⲅⲉ . ⲁ ⲧⲉⲧⲛ̄ ⲧⲁⲁ ⲥ ⲉⲃⲟⲗ ϩⲁ ⲧⲉ ⲡⲣⲟⲥⲫⲟⲣⲁ · ⲙ̄ ⲡⲁ ϣⲁ · ϯ ϫⲱ ⲙ̄ⲙⲟ ⲥ ⲛⲏ ⲧⲛ̄ · ϫⲉ ϯ ⲛⲙ̄ⲙⲏ ⲧⲛ̄ ϩⲛ̄ ⲛⲁⲓ̈ ⲧⲏⲣ ⲟⲩ . ⲁⲩⲱ ⲛ ⲉⲛ̄ⲧ ⲁ ⲧⲉⲧⲛ̄ ⲧⲁⲁ ⲩ · ϫⲓⲛ ⲧⲉⲧⲛ̄ ⲙⲛ︦ⲧ︦ ⲕⲟⲩⲓ ϩⲙ̄ ⲡⲁ ⲣⲁⲛ · ⲛ̄ ϯ ⲟⲃϣ̄ ⲁⲛ ⲉⲣⲟ ⲟⲩ ⲧⲏⲣ ⲟⲩ · ⲁⲗⲗⲁ ⲁ ⲓ ⲡⲣⲟⲥⲉ ⲛⲉⲅⲛⲉⲓ ⲙ̄ⲙⲟ ⲟⲩ ⲧⲏⲣ ⲟⲩ · ⲙ̄ ⲡ ⲛⲟⲩⲧⲉ ϩⲁⲣⲱ ⲧⲛ̄ ϩⲛ̄ ⲟⲩ ⲙⲉ ⲁ ⲓ ϫⲓ ⲛ̄ ⲛⲉⲧⲛ̄ ⲑⲩⲥⲓⲁ · ⲛ̄ⲧⲟⲟⲧⲏⲩⲧⲛ̄ ϩⲛ̄ ⲟⲩ ⲙⲉ . ⲙⲛ̄ ⲛⲉⲧⲛ̄ ⲇⲱⲣⲟⲛ · ⲛ̄ ⲑ ⲉ ⲛ̄ ⲛⲁ ⲁⲃⲉⲗ · ϫⲉ ⲁ ⲧⲉⲧⲛ̄ ⲧⲁ ⲁⲩ ϩⲛ̄ⲟⲩ ⲥⲟⲟⲩⲧⲛ̄ · Ⲱ̄ ⲇⲱⲣⲟⲑⲉⲟⲥ ⲙⲛ̄ ⲑⲉⲟⲡⲓⲥⲧⲏ · ⲛⲁ ⲓⲁⲧ ⲧⲏⲩⲧⲛ̄ · ⲁⲩⲱ ⲡ ⲉⲧ ⲛⲁⲛⲟⲩ ϥ ϥ ⲛⲁ ϣⲱⲡⲉ ⲙ̄ⲙⲱ ⲧⲛ̄ ⲕⲁⲧⲁ ⲑ ⲉ ⲉⲧ ⲥⲏϩ · ⲁⲩⲱ ⲕⲁⲧⲁ ⲑ ⲉ · ⲙ̄ ⲡⲉⲧⲛ̄ ⲣⲁⲛ · ⲧⲁⲓ ⲧⲉ ⲑ ⲉ ⲙ̄ ⲡ ⲉⲧⲛ̄ ⲕⲉ ⲥⲙⲟⲩ · ⲇⲱⲣⲟⲑⲉⲟⲥ ⲇⲉ ⲡⲉⲡ ⲇⲱⲣⲟⲛ ⲙ̄ ⲡ ⲛⲟⲩⲧⲉ · ⲑⲉⲟⲡⲓ̈ⲥⲧⲏ ϩⲱⲱ ⲥ · ⲧⲉⲧⲉⲧ ⲡⲓⲥⲧⲉⲩⲉ · ⲉ ⲡ ⲛⲟⲩⲧⲉ · ⲁⲛⲟⲕ ⲡⲉ ⲙⲓⲭⲁⲏⲗ · ⲡ ⲁⲣⲭⲏⲁⲅⲅⲉⲗⲟⲥ · ⲡ ⲉ ⲛⲧ ⲁ ⲧⲉⲧⲛ̄ ⲕⲁⲁ ϥ · ⲛⲏ ⲧⲛ̄ ⲙ̄ ⲡⲣⲟⲥⲧⲁⲧⲏⲥ ⲛ̄ⲛⲁϩⲣⲙ̄ ⲡ ⲛⲟⲩⲧⲉ ⁖ⲻ ⲁⲛⲟⲕ ⲡⲉ ⲙⲓⲭⲁⲏⲗ · ⲡ ⲉⲛⲧ ⲁ ϥ ϫⲓ ⲛ̄ ⲛⲉⲧⲛ̄ ϣⲗⲏⲗ · ⲙⲛ̄ ⲛⲉⲧⲛ̄ ⲑⲩⲥⲓⲁ · ⲙⲛ̄ ⲛⲉⲧⲛ̄ ⲣⲉⲙⲏⲧ · ⲉϩⲣⲁⲓ ϣⲁ ⲡ ⲛⲟⲩⲧⲉ · ⲛ̄ ⲑ ⲉ ⲛ̄ ⲕⲟⲣⲛⲏⲗⲓⲟⲥ ⲙ̄ ⲡⲉ ⲟⲩⲟⲉⲓϣ · ⲁⲩⲱ ⲟⲛ ⲕⲉ ⲕⲟⲣⲛⲏⲗⲓⲟⲥ · ⲁⲛⲟⲕ ⲁ ⲓ ⲃⲱⲕ ϣⲁⲣⲟ ϥ · ⲁ ⲓ ⲧⲥⲁⲃⲟ ϥ ⲉ ⲧⲉ ϩⲓⲏ · ⲙ̄ ⲡ ⲟⲩϫⲁⲓ̈ ⲉⲧⲉ ⲡ ⲃⲁⲡϯⲥⲙⲁ ⲡ ⲉⲛ̄ⲧ ⲁ ϥ ⲫⲟⲣⲉⲓ ⲙ̄ⲙⲟ ϥ ϩⲓⲧⲛ̄ ⲡⲉⲧⲣⲟⲥ · ⲙ̄ⲡⲉⲣ ⲣ̄ ϩⲟⲧⲉ · ϯ ⲟⲩⲏⲏⲩ ⲙ̄ⲙⲱ ⲧⲛ̄ ⲁⲛ · ⲕⲁⲧⲁ ⲑ ⲉ ϩⲱⲧ ⲧⲏⲩⲧⲛ̄ · ⲛ̄ⲧ ⲁ ⲧⲉⲧⲛ̄ ϩⲱⲛ ⲉⲣⲟ ⲓ̈ ⲙⲛ̄ ⲡⲁ ϫ︦ⲥ︦ ⁖ⲻ ⲉⲡⲉⲓⲇⲏ ϥ ⲥⲏϩ ϫⲉ ϩⲱⲛ ⲉϩⲟⲩⲛ ⲉ ⲡ ⲛⲟⲩⲧⲉ · ⲧⲁⲣⲉ ϥ ϩⲱⲛ ⲉϩⲟⲩⲛ · ⲉⲣⲱ ⲧⲛ̄ ⁖ⲻ ⲧⲉⲛⲟⲩ ⲱ̄ ⲇⲱⲣⲟⲑⲉⲟⲥ ⲙⲛ̄ ⲑⲉⲟⲡⲓⲥⲧⲏ ϫⲓ ⲛⲏ ⲧⲛ̄ ⲛ̄ ⲟⲩ ϭⲟⲙ · ⲧⲱⲟⲩⲛ ⲁϩⲉ ⲣⲁⲧ ⲧⲏⲩⲧⲛ̄ · ϫⲓ ⲛ̄ ⲛⲓ ⲇⲱⲣⲟⲛ ⲛⲏ ⲧⲛ̄ ϩⲛ̄ ⲛⲁ ϭⲓϫ . ⲉⲡⲉⲓⲇⲏ ⲁ ⲓ ⲟⲩⲱ · ⲉ ⲓ ϫⲱ ⲙ̄ⲙⲟ ⲥ · ⲛⲏ ⲧⲛ̄ ϫⲉ ϩⲉⲛ ⲙⲏⲏⲥⲉ ⲛⲉ ⲛⲁⲓ̈ · ⲁⲩⲱ ⲉⲧⲉ ϣⲁⲛ ⲡ ⲱⲛⲉ ⲉⲃⲟⲗ · ϩⲙ̄ ⲡⲉⲓ ⲃⲓⲟⲥ . ϯ ⲛⲁ ϯ ⲛⲏ ⲧⲛ̄ ⲙ̄ ⲡ ⲕⲉⲫⲁⲗⲓⲟⲛ ϩⲛ̄ ⲑ ⲓⲉⲣⲟⲩⲥⲁⲗⲏⲙ · ⲛ̄ ⲧ ⲡⲉ · ⲧ ⲡⲟⲗⲓⲥ ⲛ̄ ⲛ ⲉⲧ ⲟⲩⲁⲁⲃ ⲧⲏⲣ ⲟⲩ · ⲁ ⲓ ⲟⲩⲱ ⲅⲁⲣ ⲉ ⲓ ϫⲓ ⲛ̄ ⲧⲏⲩⲧⲛ̄ ⲛ̄ ϩⲙⲟⲧ · ⲛ̄ⲧⲟⲟⲧ ϥ̄ ⲙ̄ ⲡ ⲛⲟⲩⲧⲉ · ⲉ ⲡ ⲙⲁ ⲛ̄ ⲛⲉⲧⲛ̄ ⲑⲩⲥⲓⲁ · ⲙⲛ̄ ⲛⲉⲧⲛ̄ ⲡⲣⲟⲥⲫⲟⲣⲁ · ⲙⲛ̄ ⲛⲉⲧⲛ̄ ⲁⲅⲁⲑⲟⲛ ·
8	0	sText1	Ⲛⲁⲓ ⲇⲉ ⲛ̄ⲧⲉⲣ ϥ̄ ϫⲟⲟⲩ ⲛⲁ ⲩ ⲛ̄ϭⲓ ⲡ ⲁⲣⲭⲏ ⲁⲅⲅⲉⲗⲟⲥ · ⲙⲓⲭⲁⲏⲗ · ⲉ ⲩ ⲛⲏϫ ⲉⲃⲟⲗ ϩⲓϫⲙ̄ ⲡ . ⲛ̄ ⲑ ⲉ ⲛ̄ ⲛ ⲉⲧ ⲙⲟⲟⲩⲧ · ⲁ ϥ ⲁⲙⲁϩⲧⲉ ⲛ̄ ⲛⲉⲩ ϭⲓϫ · ⲁ ϥ ⲧⲟⲩ ⲛⲟⲥ ⲟⲩ · ⲁ ϥ ⲛⲟⲩϫⲉ ⲛ̄ ⲑ ⲟⲧⲉ ⲛ̄ⲥⲁ ⲃⲟⲗ · ⲙ̄ⲙⲟ ⲟⲩ · ⲁ ϥ ϯ ⲛⲁ ⲩ ⲛ̄ ⲛ̄ ⲛⲟⲩⲃ ⲉ ϥ ϫⲱ ⲙ̄ⲙⲟ ⲥ · ϫⲉ ⲛ̄ ⲛⲉⲩ ⲱϫⲛ̄ · ⲟⲩⲇⲉ ⲛ̄ ⲛⲉⲩ ϣⲱⲱⲧ · ⲟⲩⲇⲉ ⲛ̄ ⲛ ⲉⲧ ⲛ︦ ⲣ︦ϩⲁⲏ ⲛ̄ ⲗⲁⲁⲩ · ⲛ̄ ⲁⲅⲁ ⲑⲟⲛ · ⲟⲩⲇⲉ ⲛ̄ ⲛⲉⲧⲛ̄ ⲉⲓ̈ ⲉ ⲡⲁϩⲟⲩ · ϩⲛ̄ ⲛⲉⲧⲛ̄ ⲑⲩⲥⲓⲁ . ⲙⲛ̄ ⲛⲉⲧⲛ̄ ⲁⲅⲁⲡⲏ · ϫⲓⲛ ⲡ ⲟⲟⲩ · ϣⲁⲛⲧⲉ ⲧⲛ̄ ϫⲱⲕ ⲉⲃⲟⲗ . ⲙ̄ⲡϣⲁ ϩⲛ̄ ⲟⲩ ⲥⲡⲟⲩⲇⲏ ⲉ ⲛⲁⲛⲟⲩ ⲥ · ⲁⲩⲱ ⲛ̄ ⲧⲉⲧⲛ̄ ϫⲱⲕ ⲉⲃⲟⲗ · ⲙ̄ ⲡⲉⲧⲛ̄ ⲣⲁϣⲉ · ⲛ̄ ⲧⲉⲧⲛ̄ ⲕⲱ ⲉⲃⲟⲗ · ⲛ̄ ⲛⲉ ⲥⲛⲏⲩ . ⲛ̄ⲧ ⲁ ⲩ ⲉⲓ̈ ϣⲁⲣⲱ ⲧⲛ̄ ϩⲙ̄ ⲡⲁ ⲣ̄ ⲡ ⲙⲉⲉⲩⲉ · ⲛ ⲅ̄ ⲧⲛ̄ⲛⲟⲟⲩ ⲧ ⲁⲥⲟⲩ · ⲙ̄ ⲡ ⲉⲥⲟⲟⲩ · ⲙⲛ̄ ⲡ ⲧⲉⲃⲧ̄ · ⲁⲩⲱ ⲛ ⲅ̄ ⲥⲱⲧⲉ ⲛ̄ ⲧⲉ ϣⲧⲏⲛ · ⲁⲩⲱ ⲡ ϣⲟⲙⲛ︦ⲧ︦ ⲛ̄ ϣⲉ · ⲛ̄ ϩⲟⲗⲟⲕⲟⲧϯⲛⲟⲥ · ⲙⲛ̄ ⲡ ⲕⲉ ϣⲟⲙⲛ︦ⲧ︦ ⲛ̄ⲧⲉⲣ ⲙⲏⲥⲓⲟⲛ · ⲁⲩⲱ ⲉⲣⲉ ⲧⲉ ⲥⲫⲣⲁⲅⲓⲥ · ϩⲓϫⲱ ⲟⲩ · ⲉ ⲩ ⲧⲟⲟⲃⲉ ϩⲙ̄ ⲡ ⲣⲁⲛ ⲙ̄ ⲡ ⲉⲓ̈ⲱⲧ · ⲙⲛ̄ ⲡ ϣⲏⲣⲉ . ⲙⲛ̄ ⲡⲉ ⲡⲛ︦ⲁ̄ ⲉⲧ ⲟⲩⲁⲁⲃ · ⲟⲩ ⲙⲛ︦ⲧ︦ ⲛⲟⲩⲧⲉ ⲛ̄ ⲟⲩⲱⲧ ⲉ ⲥ ϫⲏⲕ ⲉⲃⲟⲗ · Ⲛⲁⲓ ⲇⲉ ⲛ̄ⲧⲉⲣ ϥ̄ ϫⲟⲟⲩ ⲛⲁ ⲩ · ⲁ ⲩ ϯ ⲛⲁ ⲩ ⲛ̄ ϯⲣⲏⲣⲏ · ⲁ ϥ ⲃⲱⲕ ⲉϩⲣⲁⲓ ⲉ ⲙ̄ ⲡⲏⲩⲉ · ϩⲛ̄ ⲟⲩ ⲉⲟⲟⲩ · ⲙⲛ̄ ⲛⲉϥ ⲁⲅⲅⲉⲗⲟⲥ ⲧⲏⲣ ⲟⲩ ⲛⲙ̄ⲙⲁ ϥ · ⲉⲣⲉ ⲇⲱⲣⲟⲑⲉⲟⲥ ⲙⲛ̄ ⲑⲉⲟⲡⲓⲥⲧⲏ · ϭⲱϣⲧ̄ ⲛ̄ⲥⲱ ϥ · ϣⲁⲛⲧⲉ ϥ ⲃⲱⲕ ⲉϩⲣⲁⲓ̈ ⲉ ⲧ ⲡⲉ · ϩⲛ̄ ⲟⲩ ⲉⲓⲣⲏⲛⲏ ϩⲁⲙⲏⲛ · ⲇⲱⲣⲟⲑⲉⲟⲥ ⲇⲉ ⲙⲛ̄ ⲑⲉⲟⲡⲓⲥⲧⲏ · ⲧⲉϥ ⲥϩⲓⲙⲉ · ⲁ ⲩ ⲉⲓⲣⲉ ⲕⲁⲧⲁ ⲑ ⲉ ⲛ̄ⲧ ⲁ ϥ ϩⲱⲛ ⲉ ⲧⲟⲟⲧ ⲟⲩ · ⲛ̄ϭⲓ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ · ⲙⲓⲭⲁⲏⲗ . ⲁ ⲩ ϫⲱⲕ ⲉⲃⲟⲗ ⲙ̄ⲡϣⲁ ϩⲛ̄ ⲟⲩ ⲥⲡⲟⲩⲇⲏ ⲉ ⲛⲁⲛⲟⲩ ⲥ . ⲁⲩⲱ ⲙ̄ⲡ ⲟⲩ ⲕⲁ ⲧⲟⲟⲧ ⲟⲩ ⲉⲃⲟⲗ · ⲙ̄ ⲡ ⲉⲧ ⲟⲩ ⲉⲓⲣⲉ ⲙ̄ⲙⲟ ϥ ϩⲛ̄ ϩⲉⲛ ⲑⲩⲥⲓⲁ · ⲙⲛ̄ ϩⲉⲛ ⲡⲣⲟⲥⲫⲟⲣⲁ · ϩⲙ̄ ⲡ ⲣⲁⲛ · ⲙ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ · ⲙⲓⲭⲁⲏⲗ · ϣⲁ ⲡⲉ ϩⲟⲟⲩ ⲙ̄ ⲡⲉⲩ ϫⲱⲕ ⲉⲃⲟⲗ · Ⲁⲩⲱ ⲙ̄ⲙⲉⲣⲓⲧⲉ ⲁ ⲧⲉⲧⲛ̄ ⲡⲗⲩⲣⲟ ⲫⲟⲣⲉⲓ̈ ⲛ̄ ⲟⲩ ⲕⲟⲩⲓ̈ ⲉϫⲛ̄ ⲛ ⲉⲛⲧ ⲁ ⲧⲉⲧⲛ̄ ⲥⲟⲧⲙ ⲟⲩ ⲧⲏⲣ ⲟⲩ ⲧⲉⲛⲟⲩ · ⲁⲣⲁ ⲙ̄ⲡⲉ ⲛⲓ̈ ⲁⲓ̈ⲛⲓⲅⲙⲁ ⲣⲱϣⲉ · ⲉⲧⲉⲧ ⲡⲉⲧⲛ̄ ϩⲏⲧ . Ⲁⲣⲁ ⲧⲉⲧⲛⲁ ϫⲟⲟⲩ ⲟⲛ ⲉ ϯ ⲙ̄ ⲡ ⲛⲟⲩⲧⲉ ϩⲙ̄ ⲡ ϣⲁ ⲙ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ · ⲁⲣⲁ ⲁ ⲧⲉⲧⲛ̄ ⲑⲁⲣⲉⲓ ⲉϫⲛ̄ ⲛ ⲉⲛⲧ ⲁ ⲧⲉⲧⲛ̄ ⲧⲁⲁ ⲩ ϩⲙ̄ ⲡ ϣⲁ ⲙ̄ ⲡ ⲁⲣⲭ ⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓ̈ⲭⲁⲏⲗ · ϫⲉ ϥ ⲛⲁ ⲧⲁⲁ ⲩ ⲛⲏ ⲧⲛ̄ . ⲙⲛ̄ ⲧⲉⲩ ⲙⲏⲥⲉ ⁖ⲻ Ⲉⲓⲥ ϩⲏⲏⲧⲉ ⲅⲁⲣ ⲱ̄ ⲛⲁ ⲙⲉⲣⲁⲧⲉ . ⲁ ⲧⲉⲧⲛ̄ ⲛⲁⲩ ⲉ ⲧ ⲛⲟϭ ⲛ̄ ⲇⲱⲣⲉⲁ ⲙ̄ ⲡ ⲛⲟⲩⲧⲉ · ⲛ̄ⲧ ⲁ ⲥ ⲧⲁϩⲉ ⲡⲉⲓ̈ ⲣⲱⲙⲉ ⲉⲧ ⲟⲩⲁⲁⲃ · ⲇⲱⲣⲟⲑⲉⲟⲥ · ⲙⲛ̄ ⲧⲉϥ ⲥϩⲓⲙⲉ ⲑⲉⲟⲡⲓⲥⲧⲏ · ϫⲉ ⲛⲧⲉⲣ ⲟⲩ ⲥⲟⲩⲧⲱⲛⲧⲉⲩ ϩⲏⲧ ⲉϩⲟⲩⲛ ⲉ ⲡ ⲛⲟⲩⲧⲉ · ⲙⲛ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ . ⲁ ⲡ ⲛⲟⲩⲧⲉ ϩⲱⲱ ϥ ⲥⲟⲩⲧⲱⲛ ⲧⲉϥ ⲁⲅⲁⲡⲏ · ⲉϩⲟⲩⲛ ⲉ ⲣⲟ ⲟⲩ · ⲁ ϥ ⲧⲛ̄ⲛⲟⲟⲩ ⲛⲁ ⲩ ⲙ̄ ⲡⲉϥ ⲛⲟϭ ⲛ̄ ⲁⲣⲭⲁⲅⲅⲉⲗⲟⲥ . ⲙⲓ̈ⲭⲁⲏⲗ · ⲁ ϥ ⲥⲟⲃⲧⲉ ⲛⲁ ⲩ ⲛ̄ ⲟⲩ ⲛⲟϭ ⲙ̄ ⲙⲛ︦ⲧ︦ ⲣⲙ̄ ⲙ ⲁⲟ . ⲛ̄ ⲁⲧ ⲱϫⲛ̄ ⁖ⲙⲛ̄ ⲡ ⲕⲉ ⲥⲟⲗⲥⲗ̄ ⲛ̄ ⲧ ⲙⲛ︦ⲧ︦ ⲣⲙ̄ ⲙ ⲁⲟ ⲛ̄ ⲙ̄ ⲡⲏⲩⲉ · Ⲁⲛⲟⲛ ⲇⲉ ϩⲱⲱ ⲛ · ⲱ̄ ⲛⲁ ⲙⲉⲣⲁⲁⲧⲉ · ⲁⲩⲱ ⲛⲁ ⲥⲛⲏⲩ · ⲉⲓⲥ ϩⲏⲏⲧⲉ ⲁ ⲛ ⲉⲓⲙⲉ · ϩⲛ̄ ⲟⲩ ⲙⲉ · ϫⲉ ⲛ̄ⲕⲁ ⲛⲓⲙ · ⲉ ⲛ ⲛⲁ ⲧⲁⲁ ⲩ ⲙ̄ ⲡ ⲛⲟⲩⲧⲉ · ⲙ̄ ⲡ ⲣⲁⲛ ⲙ̄ ⲡ ⲁⲣⲭ ⲁⲅⲅⲉⲗⲟⲥ ⲙⲓⲭⲁⲏⲗ ⲧⲛ̄ ⲛⲁ ϫⲓⲧ ⲟⲩ · ⲙⲛ̄ ⲡⲉⲩ ⲕⲱⲃ ϩⲙ̄ ⲡⲉⲓ ⲕⲟⲥⲙⲟⲥ · ⲙ̄ⲡⲁⲧ ⲛ̄ ⲡⲱϩ ⲣⲱ ⲉ ⲛⲁ ⲙ̄ ⲡⲏⲩⲉ · Ⲧⲉⲛⲟⲩ ϭⲉ ⲱ̄ ⲛ̄ ⲁⲕⲣⲟⲁⲧⲏⲥ ⲙ̄ⲡⲣ̄ ϫⲛⲁⲁⲩ ⲉ ϯ ⲕⲁⲧⲁ ⲧⲉⲛ ϭⲟⲙ . ⲉ ⲛ ⲥⲟⲟⲩⲛ · ϫⲉ ⲡ ⲉⲧⲛ̄ ⲛⲁ ⲧⲁⲁ ϥ · ⲙ̄ ⲡ ⲁⲣⲭⲏⲁⲅⲅⲉⲗⲟⲥ . ⲙⲓⲭⲁⲏⲗ · ϥ ⲛⲁ ⲇⲓⲁⲕⲱⲛⲉⲓ ⲙ̄ⲙⲟ ϥ ⲛⲁ ⲛ · ϩⲛ̄ ⲟⲩ ⲣⲁϣⲉ . ⲕⲁⲛ ⲟⲩ ⲕⲟⲩⲓ ⲡⲉ · ⲕⲁⲛ ⲟⲩ ⲛⲟϭ ⲡⲉ ϥ ⲛⲁ ϫⲓ̈ ⲛ̄ ⲧⲛ̄ ⲡⲣⲟϩⲁⲓ ⲣⲉⲥⲓⲥ · ⲛ̄ⲧⲟⲟⲧ ⲛ̄ ⁖ⲻ ⲙⲉⲣⲉ ⲡ ⲛⲟⲩⲧⲉ ⲅⲁⲣ ϫⲛⲟⲩ ⲕ ⲉ ⲩ ϩⲱⲃ . ⲡⲁⲣⲁ ⲧⲕ̄ ϭⲟⲙ · ⲁⲗⲗⲁ ⲟⲩ ⲡⲣⲟϩⲁⲓⲣⲉⲥⲓⲥ ⲙ̄ⲙⲁⲧⲉ · ⲧⲉ ⲧ ϥ̄ ϣⲓⲛⲉ ⲛ̄ⲥⲱ ⲥ ⁖ⲻ ⲉϣϫⲉ ⲙ̄ⲙⲟⲛ ⲥⲱⲧⲙ̄ ⲙ̄ ⲡⲉ ⲟⲩⲟⲉⲓϣ ⲉⲣⲉ ⲡⲉⲛ ⲥ︦ⲏ︦ⲣ︦ · ϩⲙ̄ ⲡ ⲕⲟⲥⲙⲟⲥ ⲛⲙ̄ⲙⲁ ⲛ · ⲛⲉⲣⲉ ⲛ̄ ⲣⲙ̄ ⲙ ⲁⲟ ⲉⲓⲛⲉ ⲙ̄ⲙⲟ ⲟⲩ ⲧⲏⲣ ⲟⲩ · ⲉ ⲩ ⲛⲟⲩϫⲉ ⲙ̄ⲙⲟ ⲟⲩ · ⲉ ⲡ ⲕⲁⲍⲟ ⲫⲓⲗⲁⲕⲓⲟⲛ · ⲁⲩⲱ ⲙ̄ⲡⲉ ⲡ ⲛⲟⲩⲧⲉ ⲧⲙ ⲁⲓⲟ ⲟⲩ · ⲛ̄ ϩⲟⲩⲟ ⲁⲗⲗⲁ ⲛ̄ⲧⲉⲣⲉ ⲧⲉ ⲭⲏⲣⲁ ⲛ̄ ϩⲏⲕⲉ ⲕⲱⲧⲉ ϩⲙ̄ ⲡⲉⲥ ⲏⲓ · ⲁ ⲥ ϩⲉ ⲉⲗⲉⲡ ⲧⲱⲛ ⲥⲛⲁⲩ · ⲉⲧⲉ ⲛⲟⲙⲓⲥⲙⲁ ⲥⲛⲁⲩ ⲛⲉ · ⲛ̄ ⲧⲁ ⲥⲛ̄ⲧ ⲟⲩ ϩⲛ̄ ⲟⲩ ϭⲉⲡⲏ · ⲁ ⲥ ⲛⲟϫ ⲟⲩ ⲉ ⲡ ⲕⲁⲍⲟⲫⲓⲗⲁⲕⲓⲟⲛ · ⲁⲩⲱ ⲁ ⲡ ⲛⲟⲩⲧⲉ ϫⲓ ⲛ̄ ⲧⲉⲥ ⲡⲣⲟϩⲁⲓⲣⲉⲥⲓⲥ ⲛ̄ⲧⲟⲟⲧ ⲥ̄ · ⲁⲩⲱ ⲁ ϥ ⲙⲁⲕⲁⲣⲓⲍⲉ ⲙ̄ⲙⲟ ⲥ · ϫⲉ ⲡ ⲉⲛ̄ⲧ ⲁ ⲥ ϩⲉ ⲉⲣⲟ ϥ ⲧⲏⲣ ϥ̄ ϩⲙ̄ ⲡⲉⲥ ⲏⲓ̈ · ⲁ ⲥ ⲧⲁⲁ ϥ ⲙ̄ ⲡ ϫⲟⲉⲓⲥ · ⲛ̄ⲧⲟⲕ ⲇⲉ ϩⲱⲱ ⲕ ⲱ̄ ⲡⲁ ⲙⲉⲣⲓⲧ · ⲁⲣⲓ̈ ⲁⲡⲁ ⲧⲟⲟⲧ ⲕ̄ ⲉ ϯ ⲙ̄ ⲡ ⲛⲟⲩⲧⲉ · ϩⲙ̄ ⲡ ϣⲁ ⲙ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ · ⲁⲩⲱ ⲡ ⲛⲟⲩⲧⲉ ϩⲱⲱ ϥ ⲛⲁ ϯ ⲛⲁ ⲕ ⲛ̄ ⲟⲩ ⲁϣⲏ ⲛ̄ ⲁⲅⲁⲑⲟⲛ · ⲁⲩⲱ ⲙⲓⲭⲁⲏⲗ ⲛⲁ ⲇⲓⲁⲕⲱⲛⲉⲓ ⲙ̄ⲙⲟ ⲟⲩ ⲛⲁ ⲕ · Ⲉⲕϣⲁⲛ ϯ ⲛ̄ ⲟⲩ ⲡⲣⲟⲥ ⲫⲟⲣⲁ ⲙ̄ ⲡ ⲛⲟⲩⲧⲉ · ϩⲙ̄ ⲡ ⲣⲁⲛ ⲙ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ · ⲡ ⲛⲟⲩⲧⲉ ⲛⲁ ⲧⲙ̄ⲙⲟ ⲕ ⲙ̄ ⲡ ⲟⲉⲓⲕ ⲙ̄ ⲡ ⲱⲛϩ̄ ϩⲛ̄ ⲙ̄ ⲡⲏⲩⲉ ⁘ Ⲉⲕϣⲁⲛ ϩⲉⲃⲥ̄ ⲟⲩⲁ ⲉ ϥ ⲕⲏⲕ ⲁϩⲏⲩ . ϩⲙ̄ ⲡ ϣⲁ ⲙ̄ ⲡ ⲁⲣⲭⲁⲅⲅⲉⲗⲟⲥ ⲙⲓⲭⲁⲏⲗ · ⲡ ⲛⲟⲩⲧⲉ ϩⲱⲱ ϥ · ⲛⲁ ϯ ϩⲓⲱⲱ ⲕ ⲛ̄ ⲟⲩ ϩⲃ̄ⲥⲱ ⲛ̄ ⲟⲩⲟⲉⲓⲛ ϩⲛ̄ ⲙ̄ ⲡⲏⲩⲉ . Ⲉⲕϣⲁⲛ ϯ ⲛ̄ ⲟⲩ ⲁⲡⲟⲧ ⲛ̄ ⲏⲣⲡ̄ ⲛ̄ ⲟⲩⲁ · ϩⲙ̄ ⲡ ϣⲁ ⲙ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ · ⲡ ⲛⲟⲩⲧⲉ ϩⲱⲱ ϥ ⲛ ⲁⲧⲥⲟⲕ · ⲉⲃⲟⲗ ϩⲙ̄ ⲡ ⲅⲉⲛⲏⲙⲁ · ⲛ̄ ⲧ ⲃⲱ · ⲛ̄ ⲉⲗⲟⲟⲗⲉ ⲙ̄ ⲙⲉ · ⲁⲩⲱ ⲕⲁⲛ ⲟⲛ ⲙⲛ︦ ⲧ︦ⲁ ⲁⲕⲏⲣⲡ̄ ⲙ̄ⲙⲁⲩ · ⲙ̄ ⲡ ⲛⲁⲩ ⲛ︦ ⲣ︦ ⲡⲁⲓ̈ · ⲧ ⲥⲉ ⲟⲩⲁ ⲙ̄ⲙⲁⲧⲉ · ϩⲙ̄ ⲡ ⲣⲁⲛ ⲙ̄ ⲙⲓ̈ⲭⲁⲏⲗ . ⲁⲩⲱ ⲡ ⲛⲟⲩⲧⲉ ϩⲱⲱ ϥ ⲛ ⲁⲧⲥⲟⲕ ⲉⲃⲟⲗ · ϩⲛ̄ ⲧ ⲡⲩⲅⲏ ⲙ̄ⲙⲟⲩ ⲛ̄ ⲱⲛϩ̄ · ⲉⲧ ⲥⲱⲕ · ⲉⲃⲟⲗ ϩⲁ ⲡⲉϥ ⲑⲣⲟⲛⲟⲥ ⲉⲧ ⲟⲩⲁⲁⲃ · Ⲉⲕϣⲁⲛ ⲃⲱⲕ ⲛ ⲅ̄ ϭⲙ̄ ⲡ ϣⲓⲛⲉ · ⲛ̄ ⲟⲩⲁ · ⲉ ϥ ϣⲱⲛⲉ ⲙ̄ⲙⲁⲧⲉ · ⲙ̄ ⲡⲉ ϩⲟⲟⲩ ⲙ̄ ⲡ ⲁⲣⲭⲁⲅⲅⲉⲗⲟⲥ ⲙⲓⲭⲁⲏⲗ · ⲡ ⲛⲟⲩⲧⲉ ϩⲱⲱ ϥ · ⲛⲁ ⲧⲛ̄ⲛⲟⲟⲩ ⲙ̄ ⲙⲓⲭⲁⲏⲗ . ⲛ ϥ̄ ϭⲙ̄ ⲡⲉⲕ ϣⲓⲛⲉ · ϩⲙ̄ ⲡⲉ ϩⲟⲟⲩ ⲙ̄ ⲡⲉⲕ ⲛⲟϭ ⲛ̄ ϣⲱⲛⲉ · ⲉⲧⲉ ⲡⲁⲓ ⲡⲉ · ⲡ ϣⲱⲛⲉ ⲙ̄ ⲡⲉⲕ ⲙⲟⲩ · Ⲁⲩⲱ ⲉⲕϣⲁⲛ ⲃⲱⲕ · ϣⲁ ⲟⲩⲁ · ⲉ ϥ ϩⲙ̄ ⲡⲉ ϣⲧⲉⲕⲟ · ϩⲙ̄ ⲡⲉ ϩⲟⲟⲩ ⲙ̄ ⲡ ϣⲁ ⲙ̄ ⲙⲓ̈ⲭⲁⲏⲗ · ⲛ ⲅ̄ ⲥⲗ̄ⲥⲱⲗ ϥ̄ · ⲡ ⲛⲟⲩⲧⲉ ϩⲱⲱ ϥ · ⲛⲁ ⲧⲛ̄ⲛⲟⲟⲩ ⲛⲁ ⲕ · ⲙ̄ ⲙⲓⲭⲁⲏⲗ · ⲛ ϥ̄ ⲛⲁϩⲙ ⲕ̄ ⲉⲃⲟⲗ ϩⲙ̄ ⲡⲉ ϣⲧⲉⲕⲟ ⲛ̄ ⲁⲙⲛ̄ⲧⲉ · ⲁⲩⲱ ⲡ ⲛⲟⲩⲧⲉ ϩⲱⲱ ϥ ⲛⲁ ϫⲟⲟ ⲥ ⲛⲁ ⲕ · ϫⲉ ⲛⲉⲓ ϩⲙ̄ ⲡⲉ ϣⲧⲉⲕⲟ ⲁ ⲧⲉⲧⲛ̄ ⲉⲓ ϣⲁⲣⲟ ⲓ̈ · Ⲉⲕϣⲁⲛ ⲕⲱⲧ . ⲛ̄ ⲟⲩ ⲉⲕⲕⲗⲏⲥⲓⲁ · ϩⲓϫⲙ̄ ⲡ · ⲉ ⲡ ⲣⲁⲛ ⲙ̄ ⲙⲓⲭⲁⲏⲗ . ⲡ ⲛⲟⲩⲧⲉ ϩⲱⲱ ϥ ⲛⲁ ⲕⲱⲧ ⲛⲁ ⲕ ⲛ̄ ⲟⲩ ⲏⲓ · ⲛ̄ ⲁⲧ ⲙⲟⲩⲛⲅ̄ ⲛ̄ ϭⲓϫ · ϩⲣⲁⲓ ϩⲛ̄ ⲙ̄ ⲡⲏⲩⲉ · Ⲉⲕϣⲁⲛ ⲛⲁⲩ ⲉ ⲩ ⲕⲱⲃ · ⲏ̄ ⲟⲩⲁ ⲉⲣⲉ ϩⲉⲛ ⲡⲗⲩⲅⲏ ϩⲙ̄ ⲡⲉϥ ⲥⲱⲙⲁ · ⲛ ⲅ̄ ⲑⲉⲣⲁⲡⲉⲩⲉ ⲙ̄ⲙⲟ ϥ · ϩⲙ̄ ⲡ ϣⲁ ⲙ̄ ⲡ ⲁⲣⲭⲁⲅⲅⲉⲗⲟⲥ ⲙⲓⲭⲁⲏⲗ . ⲡ ⲛⲟⲩⲧⲉ ϩⲱⲱ ϥ · ⲛⲁ ϣ ⲛ̄ ϩⲧⲏ ϥ ϩⲁⲣⲟ ⲕ · ⲛ ϥ̄ ⲑⲉⲣⲁⲡⲉⲩ ⲉ ⲙ̄ⲙⲟ ⲕ · ⲉⲃⲟⲗ ϩⲛ̄ ⲛⲉ ⲡⲗⲩⲅⲏ ⲛ̄ ⲁⲙⲛ̄ⲧⲉ · ϫⲉ ϥ ⲥⲏϩ . ϫⲉ ⲛⲁ ⲓⲁⲧ ⲟⲩ ⲛ̄ ⲛ̄ ⲛⲁ ⲏⲧ · ϫⲉ ⲛ̄ⲧⲟⲟⲩ ⲛ ⲉⲧ ⲟⲩ ⲛⲁ ⲛⲁ ⲛⲁ ⲩ . ⲁⲩⲱ ⲟⲛ · ϫⲉ ⲛ̄ⲁ ⲧⲁⲣ ⲟⲩ ⲛⲁ ⲛⲏ ⲧⲛ̄ · ⲁⲩⲱ ϫⲉ ⲡ ⲛⲁ ϣⲁ ϥ ϣⲟⲩ[ϣⲟⲩ] ⲙ̄ⲙⲟ ϥ ϩⲓϫⲛ̄ ⲧⲉ ⲕⲣⲓⲥⲓⲥ · ⲁⲩⲱ ⲟⲛ ϫⲉ ϣⲁⲣⲉ ⲧ ⲁⲅⲁⲡⲏ ϩⲱⲃⲥ̄ · ⲉⲃⲟⲗ ⲉϫⲛ̄ ⲟⲩ ⲙⲏⲏϣⲉ ⲛ̄ ⲛⲟⲃⲉ ⁖ Ⲱ̄ ⲛⲁ ⲙⲉⲣⲁⲁⲧⲉ ⲁⲩⲱ ⲛⲁ ⲥⲛⲏⲩ · ⲙⲁⲣ ⲛ̄ ⲡⲁⲣⲁⲕⲁⲗⲉⲓ ⲙ̄ ⲡ ⲛⲟⲩⲧⲉ · ⲛ̄ ⲧⲛ︦ ⲣ︦ⲁⲡⲁ ⲧⲟⲟⲧ ⲛ̄ ⲉ ⲙⲉⲣⲉ ⲧ ⲁⲅⲁⲡⲏ · ⲙ̄ ⲡⲉ ϩⲟⲟⲩ ⲙ̄ ⲡ ⲁⲣⲭⲁⲅⲅⲉⲗⲟⲥ · ⲙⲓⲭⲁⲏⲗ · ⲉ ⲛ ⲥⲟⲟⲩⲛ . ϫⲉ ⲟⲩ ϩⲓⲕⲁⲛⲟⲥ ⲡⲉ · ⲁⲩⲱ ϥ ϩⲏⲛ ⲉϩⲟⲩⲛ ⲉ ⲡ ⲛⲟⲩⲧⲉ · ⲛ̄ ⲛⲁⲩ ⲛⲓⲙ · ⲁⲩⲱ ϥ ⲛⲁ ϯ ⲙ̄ ⲡ ⲟⲩⲁ ⲡ ⲟⲩⲁ · ⲕⲁⲧⲁ ⲛϥ̄ ϩⲃⲏⲩⲉ ⁘ Ⲙⲁⲣ ⲛ̄ ⲡⲱⲧ ⲛ̄ⲥⲁ ⲧ ⲁⲅⲁⲡⲏ · ⲱ̄ ⲛⲁ ⲙⲉⲣⲁⲧⲉ . ϫⲉ ⲧ ⲁⲅⲁⲡⲏ · ⲟⲩ ⲉⲃⲟⲗ ϩⲙ̄ ⲡ ⲛⲟⲩⲧⲉ ⲧⲉ · ⲁⲩⲱ ⲡ ⲛⲟⲩⲧⲉ ⲡⲉ ⲧ ⲁⲅⲁⲡⲏ · Ⲟⲩ ⲛⲁ ⲅⲁⲣ ⲡ ⲉⲛⲧ ⲁ ⲡ ⲛⲟⲩⲧⲉ ⲁⲁ ϥ · ⲙⲛ̄ ⲡⲉⲛ ⲉⲓⲱⲧ · ⲛ̄ ⲁⲇⲁⲙ · ⲙⲛ̄ ⲉⲩϩⲁ · ⲁ ϥ ϫⲓ ⲛ̄ⲧⲟⲟⲧ ⲟⲩ · ⲛ̄ ⲧⲉⲩ ⲙⲉⲧⲁⲛⲟⲓⲁ · ϩⲓⲧⲛ̄ ⲛ̄ ⲥⲟⲡⲥⲡ̄ ⲙ̄ ⲙⲓⲭⲁⲏⲗ · ⲁ ϥ ⲕⲱ ⲛⲁ ⲩ ⲉⲃⲟⲗ · ⲛ̄ ⲧⲉⲩ ⲡⲁⲣⲁⲃⲁⲥⲓⲥ ⁘ ⲧ ⲁⲅⲁⲡⲏ ⲛ̄ⲧ ⲁ ϥ ⲁⲁ ⲥ . ⲙⲛ̄ ⲁⲃⲉⲗ · ⲡ ⲇⲓⲕⲁⲓⲟⲥ · ⲁ ϥ ϫⲓ ⲛ̄ⲧⲟⲟⲧ ϥ̄ ⲛ̄ ⲧⲉϥ ⲑⲩⲥⲓⲁ . ϩⲓⲧⲛ̄ ⲛ̄ ⲥⲟⲡⲥⲡ̄ ⲙ̄ ⲙⲓⲭⲁⲏⲗ · ⲟⲩ ⲛⲁ ϩⲱⲱ ϥ ⲡ ⲉⲛⲧ ⲁ ⲡ ⲛⲟⲩⲧⲉ ⲁⲁ ϥ ⲙⲛ̄ ⲉⲛⲱⲭ ⲁ ϥ ⲡⲟⲟⲛ ϥ̄ ⲉⲃⲟⲗ · ⲉ ⲧⲙ̄ ⲧⲣⲉ ϥ ⲛⲁⲩ · ⲉ ⲡ ⲙⲟⲩ · ϩⲓⲧⲛ̄ ⲛ̄ ⲥⲟⲡⲥⲡ̄ ⲙ̄ ⲙⲓⲭⲁⲏⲗ . ⲙⲛ̄ ⲧⲉϥ ⲧⲁⲝⲓⲥ · ⲟⲩ ⲁⲅⲁⲡⲏ ⲟⲛ ⲧ ⲛ̄ ⲧ ⲁ ⲡ ⲛⲟⲩⲧⲉ ⲁⲁ ⲥ . ⲙⲛ̄ ⲛⲱϩⲉ · ⲁ ϥ ⲧⲁⲙⲓⲟ ⲛⲁ ϥ ⲛ̄ ⲟⲩ ⲕⲓⲃⲱⲇⲟⲥ · ⲁ ϥ ⲟⲩ[ⲟϫ ϥ̄] ⲙⲛ̄ ⲡⲉϥ ⲏⲓ · ⲧⲏⲣ ϥ̄ ϩⲙ̄ ⲡ ⲙⲟⲟⲩ [ⲙ] ⲡ ⲕⲁⲧⲁⲕⲗⲏⲥⲙⲟⲥ . ϩⲓⲧⲛ̄ ⲛ̄ ⲥⲟⲡⲥⲡ̄ ⲙ̄ ⲙⲓⲭⲁⲏⲗ · ⲙⲛ̄ ⲧⲉϥ ⲧⲁⲝⲓⲥ ⲛ̄ ⲁⲅⲅⲉ ⲗⲓⲕⲟⲛ · ⲟⲩⲛⲁ ⲡ ⲉⲛⲧ ⲁ ⲡ ⲛⲟⲩⲧⲉ ⲁⲁ ϥ · ⲙⲛ̄ ⲡⲉⲛ ⲉⲓⲱⲧ . ⲁⲃⲣⲁϩⲁⲙ · ⲁ ϥ ⲥⲙ ⲛ̄ ⲇⲓ̈ⲁⲑⲩⲕⲏ ⲛⲙ̄ⲙⲁ ϥ · ⲁ ϥ ⲭⲁⲣⲓⲍⲉ ⲛⲁ ϥ · ⲛ̄ ⲓⲥⲁⲕ ϩⲓ̈ⲧⲛ̄ ⲛ̄ ⲥⲟⲡⲥⲡ̄ ⲙ̄ ⲙⲓⲭⲁⲏⲗ · ⲙⲛ̄ ⲧⲉϥ ⲧⲁⲝⲓⲥ ⁘ ⲁⲩⲱ ⲁⲅⲁⲡⲏ ϩⲱⲱ ⲥ ⲧⲛ̄ ⲧ ⲁ ⲡ ⲛⲟⲩⲧⲉ ⲁⲁⲥ ⲙⲛ̄ ⲓⲥⲁⲁⲕ ⲁ ϥ ϣⲱⲡ ⲉⲣⲟ ϥ · ⲛ̄ ⲧⲉϥ ⲑⲩⲥⲓⲁ · ⲁⲩⲱ ⲁ ϥ ϫⲓ ⲛ̄ ⲟⲩ ⲉⲥⲟⲟⲩ ⲉ ⲡⲉϥ ⲙⲁ · ϩⲓⲧⲛ̄ ⲛ̄ ⲥⲟⲡⲥⲡ̄ ⲙ̄ ⲙⲓⲭⲁⲏⲗ ⁘ ⲟⲩⲛⲁ ⲡ ⲉⲛⲧ ⲁ ⲡ ⲛⲟⲩⲧⲉ · ⲁⲁ ϥ ⲙⲛ̄ ⲓⲁⲕⲱⲃ · ⲁ ϥ ϯ ⲛⲁ ϥ ⲛ̄ ⲟⲩ ⲭⲁⲣⲓⲥ · ⲛ̄ⲛⲁϩⲣⲛ̄ ⲏⲥⲁⲩ · ⲡⲉϥ ⲥⲟⲛ · ϩⲓⲧⲛ̄ ⲛ̄ ⲥⲟⲡⲥⲡ̄ ⲙ̄ ⲙⲓⲭⲁⲏⲗ · ⲙⲛ̄ ⲧⲉϥ ⲧⲁⲝⲓⲥ ⁘ ⲟⲩ ⲁⲅⲁⲡⲏ ϩⲱⲱ ⲥ · ⲧⲛ̄ⲧ ⲁ ϥ ⲁⲁ ϥ · ⲙⲛ̄ ⲓⲱⲥⲏⲫ · ⲁ ϥ ⲛⲁϩⲙ ϥ̄ · ⲉ ⲛ ϭⲓϫ · ⲛ̄ ⲛϥ̄ ⲥⲛⲏⲩ ⲁⲩⲱ ⲉⲧⲟⲟⲧ ⲥ̄ ⲛ̄ ⲧ ⲣⲙ̄ ⲛ̄ ⲕⲏⲙⲉ · ϩⲓⲧⲛ̄ ⲛ̄ ⲧⲱⲃϩ̄ ⲙ̄ ⲙⲓⲭⲁⲏⲗ · ⲙⲛ̄ ⲛ ϥ̄ ⲥⲟⲡⲥⲡ̄ · ⲟⲩⲛⲁ ⲡ ⲉⲛⲧ ⲁ ⲡ ⲛⲟⲩⲧⲉ ⲁⲁ ϥ · ⲙⲛ̄ ⲙⲱⲩⲥⲏⲥ · ⲡⲉ ⲡⲣⲟⲫⲏⲧⲏⲥ · ⲁ ϥ ⲛⲁϩⲙ ϥ̄ · ⲉ ⲧ ⲙⲛ︦ⲧ︦ ϩⲙ̄ϩⲁⲗ · ⲙ̄ ⲫⲁⲣⲁⲱ · ⲁⲩⲱ ⲁ ϥ ⲙⲁϩ ϥ̄ ⲛ̄ ⲭⲁⲣⲓⲥ · ⲡⲁⲣⲁ ⲣⲱⲙⲉ ⲛⲓⲙ · ϩⲓⲧⲛ̄ ⲛ̄ ⲥⲟⲡⲥⲡ̄ · ⲙ̄ ⲙⲓⲭⲁⲏⲗ · ⲙⲛ̄ ⲧⲉϥ ⲧⲁⲝⲓⲥ · ⲟⲩ ⲁⲅⲁⲡⲏ ϩⲱⲱ ⲥ ⲧ ⲉⲛ̄ⲧ ⲁ ⲡ ⲛⲟⲩⲧⲉ ⲁⲁ ⲥ · ⲙⲛ̄ⲓ ⲥⲟⲩ ⲛ̄ ⲛⲁⲩⲏ · ⲁ ϥ ⲧⲣⲉ ⲡ ⲣⲏ̄ ⲁϩⲉ ⲣⲁⲧ ϥ̄ ⲉⲣⲟ ϥ · ϩⲛ̄ ⲅⲁⲃⲁⲱⲛ · ⲁ ϥ ⲡⲁⲧⲁⲥⲥⲉ ⲛ̄ ⲛ ϥ̄ ϫⲁϫⲉ ⲧⲏⲣ ⲟⲩ · ϩⲓⲧⲛ̄ ⲛ̄ ⲧⲱⲃϩ̄ ⲙ̄ ⲙⲓⲭⲁⲏⲗ · ⲙⲛ̄ ⲧⲉϥ ⲧⲁⲝⲓⲥ ⲧⲏⲣ ⲥ̄ · Ⲟⲩ ⲛⲁ ⲟⲛ ⲡ ⲉⲛⲧ ⲁ ⲡ ⲛⲟⲩⲧⲉ ⲁⲁ ϥ ⲙⲛ̄ ⲙⲱⲩⲥⲏⲥ · ⲁ ϥ ϯ ⲛⲁ ϥ ⲙ̄ ⲡⲉϥ ⲛⲟⲙⲟⲥ · ⲁ ϥ ⲧⲁⲁ ϥ ⲛ̄ ⲛ̄ ϣⲏⲣⲉ ⲙ̄ ⲡ ⲓⲏ︦ⲗ︦ · Ⲟⲩ ⲛⲁ · ⲟⲛ ⲡ ⲉⲛⲧ ⲁ ⲡ ⲛⲟⲩⲧⲉ ⲁⲁ ϥ · ⲙⲛ̄ ⲇ︦ⲁ︦ⲇ︦ ⲡ ⲣ̄ⲣⲟ · ⲁ ϥ ⲥⲟⲧⲡ ϥ̄ ⲛ̄ ⲧ ⲙⲏⲏⲧⲉ ⲛ̄ ⲛϥ̄ ⲥⲛⲏⲩ · ⲁ ϥ ⲧⲁϩⲟ ϥ ⲉⲣⲁⲧ ϥ̄ ⲛ︦ ⲣ︦ⲣⲟ ⲉϫⲙ̄ ⲡ ⲓⲥⲣⲁⲏⲗ · ϩⲓⲧⲛ̄ ⲛ̄ ⲥⲟⲡⲥⲡ̄ · ⲙ̄ ⲙⲓⲭⲁⲏⲗ · ⲙⲛ̄ ⲧⲉϥ ⲧⲁⲝⲓⲥ · Ⲟⲩ ⲁⲅⲁⲡⲏ ⲟⲛ ⲧ ⲉⲛ̄ⲧ ⲁ ϥ ⲁⲁ ⲥ · ⲙⲛ̄ ⲥⲟⲗⲱⲙⲱⲛ · ⲡⲉϥ ϣⲏⲣⲉ · ⲁ ϥ ⲟⲩⲉϩ ⲥⲁϩⲛⲉ ⲛⲁ ϥ ⲉ ⲕⲱⲧ ⲙ̄ ⲡ ⲏⲓ ⲙ̄ ⲡ ϫ︦ⲥ︦ ϩⲓⲧⲛ̄ ⲛ̄ ⲥⲟⲡⲥⲡ̄ ⲙ̄ ⲙⲓⲭⲁⲏⲗ · ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ · Ⲟⲩ ⲛⲁ ⲟⲛ ⲡ ⲉⲛⲧ ⲁ ⲡ ⲛⲟⲩⲧⲉ · ⲁⲁ ϥ ⲙⲛ̄ ⲉⲍⲉⲕⲓⲁⲥ ⲡ ⲣ̄ⲣⲟ ⲛ̄ ⲇⲓⲕⲁⲓⲟⲥ · ⲁ ϥ ⲟⲩⲉϩ ⲕⲉ ⲙⲛ̄ⲧ ⲏ · ⲛ̄ ⲣⲟⲙⲡⲉ · ⲉϫⲛ̄ ⲛ̄ ⲣⲙ̄ⲡⲟⲟⲩⲉ · ⲙ̄ ⲡⲉϥ ⲱⲛϩ̄ · ϩⲓⲧⲛ̄ ⲛ̄ ⲥⲟⲡⲥⲡ̄ ⲙ̄ ⲙⲓⲭⲁⲏⲗ · ⲡ ⲛⲟϭ ⲛ̄ ⲁⲣⲭⲱⲛ ⲙⲛ̄ ⲧⲉϥ ⲧⲁⲝⲓⲥ · Ⲟⲩ ⲁⲅⲁⲡⲏ ϩⲱⲱ ⲥ · ⲧ ⲛ̄ ⲧ ⲁ ⲡ ⲛⲟⲩⲧⲉ ⲁⲁ ⲥ · ⲙⲛ̄ ⲡ ⲅⲉⲛⲟⲥ ⲛ̄ ⲁⲇⲁⲙ · ⲁ ϥ ⲕⲁ ⲧⲁⲝⲓⲟⲩ · ⲙ̄ⲙⲟ ϥ · ⲁ ϥ ⲕⲁⲗⲉⲓ ⲙ̄ⲙⲟ ⲛ · ϩⲙ̄ ⲡⲉⲓ ⲛⲟϭ ⲛ̄ ϣⲁ ⲙ̄ ⲡ ⲟⲟⲩ · ϩⲙ̄ ⲡ ⲣⲉϥ ϫⲓ ⲥⲁⲣⲝ̄ · ϩⲙ̄ ⲙⲁⲣⲓⲁ ⲧ ⲡⲁⲣ ⲑⲉⲛⲟⲥ · ⲉⲧ ⲟⲩⲁⲁⲃ · ⲁ ϥ ⲧⲁⲁ ϥ ϩⲁⲣⲟ ⲛ ⲧⲏⲣ ⲛ̄ ϣⲁⲛⲧ ⲉ ϥ ⲥⲟⲧ ⲛ̄ ⲛ̄ⲧⲟⲟⲧ ϥ̄ ⲛ̄ ⲁⲙⲛ̄ⲧⲉ · ⲛ ϥ̄ ⲕⲱ ⲛⲁ ⲛ ⲉⲃⲟⲗ ⲛ̄ ⲛⲉⲛ ⲛⲟⲃⲉ · ϩⲓⲧⲛ̄ ⲛ̄ ⲥⲟⲡⲥⲡ̄ ⲙ̄ ⲙⲓⲭⲁⲏⲗ · ⲙⲛ̄ ⲧⲉϥ ⲧⲁⲝⲓⲥ ⲧⲏⲣ ⲥ̄ · Ⲟⲩ ⲛⲁ ⲟⲛ ⲡ ⲉⲛⲧ ⲁ ⲡ ⲛⲟⲩⲧⲉ ⲁⲁ ϥ ⲙⲛ̄ ⲛⲉⲛ ⲉⲓⲟⲟⲧⲉ · ⲛ̄ ⲁⲡⲟⲥⲧⲟⲗⲟⲥ · ⲁ ϥ ⲥⲟⲧⲡ ⲟⲩ ⲉⲃⲟⲗ · ⲟⲩⲧⲉ ⲡ ⲕⲟⲥⲙⲟⲥ ⲧⲏⲣ ϥ̄ · ⲁⲩⲱ ϩⲓⲧⲛ̄ ⲡⲉⲩ ⲧⲁϣⲉ ⲟⲉⲓϣ · ⲛ̄ⲧ ⲁ ⲛ ⲉⲓ ⲧⲏⲣ ⲛ̄ ⲉ ϩⲟⲩⲛ ⲉ ⲡ ⲥⲟⲟⲩⲛ ⲙ̄ ⲙⲉ · ϩⲓⲧⲛ̄ ⲛ̄ ⲥⲟⲡⲥⲡ̄ · ⲙ̄ ⲙⲓⲭⲁⲏⲗ · ⲡ ⲛⲟϭ ⲛ̄ ⲁⲣⲭⲁⲅⲅⲉⲗⲟⲥ · ⲉⲧ ⲟⲩⲁⲁⲃ · Ⲧⲉⲛⲟⲩ ϭⲉ ⲱ̄ ⲛⲁ ⲙⲉⲣⲁⲧⲉ · ⲉⲓⲥ ϩⲏⲏⲧⲉ ⲁ ⲛ ⲉⲓⲙⲉ · ϫⲉ ⲉⲣⲉ ⲡ ⲟⲩⲱϣ ⲙ̄ ⲡ ⲛⲟⲩⲧⲉ ϣⲟⲟⲡ ϩⲛ̄ ⲧ ⲁⲅⲁⲡⲏ ⲙⲛ̄ ⲡⲛⲁ · ⲁⲩⲱ ϫⲉ ⲡ ⲁⲣⲭⲁⲅⲅⲉⲗⲟⲥ · ⲙⲓⲭⲁⲏⲗ · ⲡ ⲉⲧ ⲟ ⲛⲁ ⲛ ⲙ̄ ⲡⲣⲟⲥⲧⲁ ⲧⲏⲥ · ⲁⲩⲱ ⲡⲣⲉⲥⲃⲉⲩⲧⲏⲥ · ⲛ̄ⲛⲁϩⲣⲙ̄ ⲡ ⲛⲟⲩⲧⲉ · ⲙⲁⲣ ⲛ̄ ⲡⲱⲧ ⲛ̄ⲥⲁ ⲡ ⲛⲁ · ⲙⲛ̄ ⲧ ⲁⲅⲁⲡⲏ · ϫⲉ ϥ ⲥⲏϩ ϫⲉ ⲡ ⲛⲁ ϣⲁ ϥ ϣⲟⲩ ⲙ̄ⲙⲟ ϥ · ϩⲓϫⲛ̄ ⲧⲉ ⲕⲣⲓⲥⲓⲥ · ⲁⲩⲱ ϫⲉ ⲡ ⲛⲁ ϣⲁ ϥ ϫⲓ̈ⲥⲉ · ⲁⲩⲱ ⲧ ⲁⲅⲁⲡⲏ · ϣⲁ ⲥ ⲥⲟⲟⲩⲧⲛ̄ · ϣⲁⲣⲉ ⲡ ⲛⲁ ⲏⲧ ⲟⲛ ϫⲟⲟ ⲥ · ϫⲉ ⲛⲁ ⲧⲁⲣ ⲟⲩ ⲛⲁ ⲛⲏ ⲧⲛ̄ · ϯ ⲧⲁⲣ ⲟⲩ ϯ ⲛⲏ ⲧⲛ̄ · ϩⲙ̄ ⲡ ϣⲓ ⲅⲁⲣ ⲉ ⲧⲉⲧ ⲛ̄ⲁ ϣⲓ ⲙ̄ⲙⲟ ϥ · ⲉ ⲩ ⲛⲁ ϣ ⲓ̈ ⲛⲏ ⲧⲛ̄ ⲙ̄ⲙⲟ ϥ · ⲙⲁⲣ ⲛ̄ ϣⲓ̈ ⲛ̄ ⲟⲩ ϣⲓ̈ ⲉ ⲛⲁⲛⲟⲩ ϥ · ⲙ̄ ⲡ ⲟⲟⲩ · ϩⲙ̄ ⲡ ϣⲁ ⲙ̄ ⲡ ⲁⲣⲭⲁⲅⲅⲉⲗⲟⲥ · ⲙⲓ̈ⲭⲁⲏⲗ · ϫⲉⲕⲁⲥ ϩⲱⲱ ϥ · ⲉϥⲉ ϣⲓ ⲛⲁ ⲛ · ⲛ̄ ⲟⲩ ϣⲓ ⲉ ⲛⲁⲛⲟⲩ ϥ · ⲁⲩⲱ ⲛ̄ ⲛⲟϭ · ϩⲛ̄ ⲧ ⲙⲛ̄ⲧ ⲉⲣⲟ ⲛ̄ ⲙ̄ ⲡⲏⲩⲉ · ⲙⲁⲣ ⲛ︤ ⲣ︥ ϣⲁ ⲟⲛ ⲙ̄ ⲡ ⲟⲟⲩ ϩⲛ̄ ⲟⲩ ϣⲁ ⲙ̄ ⲡⲛ︦ⲓ︦ⲕⲟⲛ · ϩⲙ̄ ⲡ ϣⲁ ⲙ̄ ⲡ ⲁⲣⲭⲁⲅⲅⲉⲗⲟⲥ · ⲙⲓⲭⲁⲏⲗ · ϫⲉⲕⲁⲥ ⲉϥⲉ ⲣ̄ ϣⲁ · ⲛⲙ̄ⲙⲁ ⲛ ⲙⲛ̄ ⲡⲉⲛ ϫ︦ⲥ︦ · ϩⲙ̄ ⲡ ϣⲁ ⲉⲧ ⲙⲏⲛ · ⲉⲃⲟⲗ ϩⲛ̄ ⲙ̄ ⲡⲏⲩⲉ · Ⲙⲁⲣ ⲛ̄ ⲕⲱ ϭⲉ · ⲛ̄ⲥⲱ ⲛ ⲛ̄ ⲛⲉ ϩⲃⲏⲩⲉ ⲙ̄ ⲡ ⲕⲁⲕⲉ · ⲙ̄ ⲡ ⲟⲟⲩ · ϩⲙ̄ ⲡ ϣⲁ · ⲙ̄ ⲡ ⲁⲣⲭⲁⲅⲅⲉⲗⲟⲥ · ⲙⲓⲭⲁⲏⲗ · ϫⲉⲕⲁⲥ · ϩⲱⲱ ϥ ⲉϥⲉ ϯ ϩⲓ̈ⲱⲱ ⲛ ⲛ̄ ⲛ̄ ϩⲟⲡⲗⲟⲛ ⲙ̄ⲡ ⲟⲩⲟⲉⲓⲛⲓ ⁖ⲻ Ⲙⲁⲣ ⲛ̄ ϯ ⲉⲟⲟⲩ ⲙ̄ ⲡ ⲛⲟⲩⲧⲉ · ⲙ̄ ⲡ ⲟⲟⲩ ϩⲙ̄ ⲡ ϣⲁ ⲙ̄ ⲡⲉϥ ⲛⲟϭ · ⲛ̄ ⲁⲣⲭⲱⲛ · ϫⲉⲕⲁⲥ ⲉϥⲉ ϯ ⲉⲟⲟⲩ ⲛⲁ ⲛ · ϩⲙ̄ ⲡⲉϥ ⲛⲟϭ ⲛ̄ ⲉⲟⲟⲩ · ⲉⲧ ϫⲏⲕ ⲉⲃⲟⲗ · Ⲙⲁⲣ ⲛ̄ ϯ ⲡⲉⲛ ⲟⲩⲟⲓ ⲉ ⲡ ⲁⲣⲭⲁⲅⲅⲉⲗⲟⲥ · ⲉⲧ ⲟⲩⲁⲁⲃ ⲙⲓⲭⲁⲏⲗ · ϩⲙ̄ ⲡⲉϥ ⲛⲟϭ ⲛ̄ ϣⲁ ⲙ̄ ⲡ ⲟⲟⲩ · ⲉⲣⲉ ⲛⲉⲛ ⲥⲱⲙⲁ ϫⲁϩⲙ̄ ϩⲛ̄ ⲟⲩ ⲙⲟⲟⲩ · ⲉ ϥ ⲟⲩⲁⲁⲃ · ⲉ ⲛ ⲫⲟⲣⲉⲓ̈ ⲛ̄ ⲟⲩ ϩⲃ̄ⲥⲱ · ⲛ̄ ⲉⲥⲟⲟⲩ · ⲉⲣⲉ ⲛⲉⲛ ϭⲓϫ · ⲙⲉϩ ⲛ̄ ⲕⲗⲁⲇⲟⲥ · ⲛ̄ ⲥϯ ⲛⲟⲩϥⲉ ⲉ ⲛ ⲥⲟⲡⲥⲡ̄ ⲙ̄ⲙⲟ ϥ ⲉ ⲛ ϫⲱ ⲙ̄ⲙⲟ ⲥ · ϫⲉ ⲡ ⲁⲣⲭⲁⲅⲅⲉⲗⲟⲥ · ⲁⲩⲱ ⲡ ⲁⲣⲭⲏⲥⲧⲣⲁϯⲅⲟⲥ · ⲛ̄ ⲧ ϭⲟⲙ ⲛ̄ ⲙ̄ ⲡⲏⲩⲉ · ⲙⲓⲭⲁⲏⲗ · ⲥⲟⲡⲥⲡ̄ ⲙ̄ ⲡ ⲛⲟⲩ ⲧⲉ ⲉϩⲣⲁⲓ ⲉ ϫⲱ ϥ · ⲛ ϥ̄ ⲕⲱ ⲛⲁ ⲛ ⲉⲃⲟⲗ ⲛ̄ ⲛⲉⲛ ⲛⲟⲃⲉ · ⲡ ⲁⲣⲭⲁⲅⲅⲉ ⲗⲟⲥ ⲥⲟⲡⲥⲡ̄ · ⲙ̄ ⲡ ⲛⲟⲩⲧⲉ · ϩⲁⲣⲟ ⲛ ⲛ ϥ̄ ⲧⲱϣ ⲛⲁ ⲛ ⲛ̄ ⲧⲛ̄ ⲧⲣⲟⲫⲏ · ⲙⲛ̄ⲧ ⲛ̄ ϩⲃ̄ⲥⲱ ⲕⲁⲧⲁ ⲡⲉϥ ⲟⲩⲱϣ · ⲙⲓⲭⲁⲏⲗ ⲡ ⲛⲟϭ ⲛ̄ ⲁⲣⲭⲁⲅⲅⲉⲗⲟⲥ · ⲥⲟⲡⲥⲡ̄ ⲙ̄ ⲡ ⲛⲟⲩⲧⲉ ϩⲁⲣⲟ ⲛ · ⲛ ϥ̄ ⲭⲁⲣⲓⲍⲉ ⲛⲁ ⲛ · ⲛ̄ ⲟⲩ ⲉⲓⲣⲏⲛⲏ · ⲉϩⲟⲩⲛ ⲉ ⲛⲉⲛ ⲉⲣⲏⲩ · ϫⲉ ⲛ̄ⲧⲟⲕ ⲉⲧ ⲟ ⲛ̄ ⲉⲓⲣⲏⲛⲏ · Ⲕ ⲥⲟⲟⲩⲛ ⲡⲉⲛ ⲡⲣⲟⲥⲧⲁⲧⲏⲥ · ϫⲉ ⲁⲛⲟⲛ ⲟⲩ ⲙⲛ̄ ⲟⲩ ⲕⲉⲣⲙⲥ̄ · ⲁⲩⲱ ⲧⲛ̄ ⲫⲩⲥⲓⲛ ⲟⲩ ⲣⲉϥ ⲥⲗⲁⲁⲧⲉ ⲧⲉ · ⲁⲗⲗⲁ ⲡ ⲛⲟⲩⲧⲉ ⲟⲩ ⲛⲁ ⲏⲧ ⲡⲉ · ⲛ̄ ⲣϥ̄ ⲕⲱ ⲉⲃⲟⲗ · ⲡⲱⲛ ⲡⲉ ⲣ̄ ⲛⲟⲃⲉ · ⲡⲱⲕ ϩⲱⲱ ⲕ ⲡⲉ ⲥⲟⲡⲥⲡ̄ ⲉϫⲱ ⲛ · ⲛ̄ⲛⲁϩⲣⲙ̄ ⲡ ⲛⲟⲩⲧⲉ · ⲛ ϥ̄ ⲕⲱ ⲛⲁ ⲛ ⲉⲃⲟⲗ · ⲛ̄ ⲛⲉⲛ ⲛⲟⲃⲉ · Ⲡⲱⲛ ⲡⲉ ⲥⲟⲡⲥⲡ̄ ⲙ̄ ⲡ ⲛⲟⲩⲧⲉ · ⲡⲱⲕ ϩⲱⲱ ⲕ ⲱ̄ ⲙⲓⲭⲁⲏⲗ ⲡⲉ · ⲡⲁⲣⲁⲕⲁⲗⲉⲓ · ⲙ̄ ⲡ ⲛⲟⲩⲧⲉ ϩⲁⲣⲟ ⲛ · ⲛ ϥ̄ ⲕⲱ ⲛⲁ ⲛ ⲉⲃⲟⲗ · ⲱ̄ ⲙⲓⲭⲁⲏⲗ ⲡⲉⲛ ⲁⲣⲭⲱⲛ · ⲡⲱⲛ ⲡⲉ ϣⲱϥⲧ̄ · ⲡⲱⲕ ϩⲱⲱ ⲕ ⲟⲛ ⲡⲉⲇⲓⲟⲣⲑⲟⲩ · ⲙ̄ⲙⲟ ⲛ · ⲛ̄ⲛⲁϩⲣⲙ̄ ⲡ ⲛⲟⲩⲧⲉ ⲡⲉⲛ ⲣ̄ⲣⲟ · ⲧⲛ̄ ⲥⲟⲟⲩⲛ ⲙ̄ ⲡⲁⲓ ϩⲛ̄ ⲟⲩ ⲙⲉ · ⲱ̄ ⲡ ⲁⲣⲭⲁⲅⲅⲉⲗⲟⲥ · ⲙⲓⲭⲁⲏⲗ · ϫⲉ ⲛ̄ⲧⲟⲕ ⲡⲉⲛ ⲁϩⲱⲣ · ⲛ̄ ⲧ ⲙⲛ︦ⲧ︦ ϣⲁ ⲛ ϩⲧⲏ ϥ ⲙ̄ ⲡ ⲛⲟⲩⲧⲉ · ⲉⲕⲉ ⲡⲣⲉⲥⲃⲉⲩⲉ ϩⲁⲣⲟ ⲛ · ⲧⲉⲛⲟⲩ ⲧⲏⲣ ⲛ̄ ⲛ̄ⲛⲁϩⲣⲙ̄ ⲡ ⲛⲟⲩⲧⲉ · ⲡⲉ ⲭ︦ⲥ︦ · ⲡ ⲛⲟⲩⲧⲉ ⲛ̄ ⲥⲟⲡⲥⲡ̄ ⲛⲓⲙ · ⲡ ⲉⲧ ⲥⲙⲁ ⲙⲁⲁⲧ ϣⲁ ⲉⲛⲉϩ · ⲛ ϥ̄ ⲕⲱ ⲛⲁ ⲛ ⲉⲃⲟⲗ · ⲛ̄ ⲛⲉⲛ ⲛⲟⲃⲉ ⲧⲏⲣ ⲟⲩ · ⲛ̄ⲧ ⲁ ⲛ ⲁⲁ ⲩ · ⲛ ϥ̄ ϯ ⲑ ⲉ ⲛⲁ ⲛ ϩⲱⲱ ⲛ · ⲛ̄ ⲧⲛ̄ ⲕⲱ ⲛ̄ⲥⲱⲛ ⲛ̄ ⲛⲁ ⲡⲁϩⲟⲩ · ⲛ̄ ⲧⲛ̄ ⲡⲟⲣϫ ⲛ̄ · ⲉ ⲛⲁ ⲑⲏ · ⲛ ⲅ̄ ⲡⲣⲟⲥ ⲉⲛⲉⲅⲕⲉⲓ ⲙ̄ⲙⲟ ⲛ · ⲛⲁ ϥ ⲛ̄ ⲟⲩⲁⲁⲃ · ⲉ ⲛ ⲟ ⲛ̄ ⲁⲧ ⲧⲱⲗⲙ̄ · ⲙ̄ ⲡⲉϥ ⲙ̄ⲧⲟ ⲉⲃⲟⲗ · ϩⲛ̄ ⲟⲩ ⲁⲅⲁⲡⲏ · ϫⲉ ⲛ̄ⲧⲟⲕ · ⲱ̄ ⲡ ⲛⲟϭ · ⲛ̄ ⲁⲣⲭⲁⲅⲅⲉⲗⲟⲥ ⲙⲓⲭⲁⲏⲗ · ⲡⲉ ⲡ ⲉⲛ ϥⲁⲓ‐ ⲣⲟⲟⲩϣ · ϫⲉⲕⲁⲥ ϩⲱⲱ ⲛ ⲉ ⲛ ⲛⲁ ϣⲱⲡⲉ · ϩⲛ̄ ⲛⲉⲕ ⲙⲁ ⲛ̄ ⲙ̄ⲧⲟⲛ · ϩⲛ̄ ⲙ̄ ⲡⲏⲩⲉ · Ⲁⲗⲏⲑⲱⲥ ⲕⲁⲗⲱⲥ ⲁ ⲕ ⲉⲓ̈ ϣⲁⲣⲟ ⲛ ⲙ̄ ⲡ ⲟⲟⲩ · ⲱ̄ ⲡ ⲛⲟϭ ⲛ̄ ⲁⲣⲭⲁⲅⲅⲉⲗⲟⲥ · ⲙⲓⲭⲁⲏⲗ · ⲕⲁⲗⲱⲥ ⲁ ⲕ ⲉⲓ ⲛⲁ ⲛ · ⲉ ⲕ ⲛⲏⲩ · ⲙⲛ̄ ⲡⲉⲛ ϫⲥ̄ ⲡⲉⲛ ⲣ̄ⲣⲟ · Ⲕⲁⲗⲱⲥ ⲁ ⲥ ⲉⲓ ⲛ̄ϭⲓ ⲧⲉⲕ ⲧⲁⲝⲓⲥ · ⲧⲏⲣ ⲥ̄ ⲛ̄ ⲁⲅⲅⲉⲗⲓⲕⲟⲛ · ϩⲙ̄ ⲡⲉⲓ ⲛⲟϭ [ⲛ̄ ϣⲁ] ⲉⲧ ⲡⲟⲣϣ̄ · ⲛⲁ ⲛ ⲉⲃⲟⲗ ⲙ̄ ⲡ ⲟⲟⲩ · ⲁ ⲕ ⲣ̄ ⲟⲩ ⲛⲟϭ ⲛ̄ ⲁⲣⲓⲥⲧⲟⲛ ⲉⲣⲟ ⲛ ⲙ̄ ⲡ ⲟⲟⲩ · ⲱ̄ ⲙⲓⲭⲁⲏⲗ · ⲁⲩⲱ ⲡ ⲁⲣⲓⲥⲧⲟⲛ ⲛ̄ⲧ ⲁ ⲕ ⲁⲁ ϥ · ⲉⲣⲟ ⲛ · ⲛ̄ ⲟⲩ ⲁⲣⲓⲥⲧⲟⲛ ⲁⲛ ⲡⲉ · ⲛ̄ ϩⲏⲕⲉ · ⲁⲗⲗⲁ ⲟⲩ ⲁⲣⲓⲥⲧⲟⲛ ⲡⲉ ⲛ̄ ⲣⲙ̄ ⲙ ⲁⲟ · ⲛ̄ ⲣ̄ⲣⲟ ⲡⲉ · Ⲛ̄ ϩⲉⲛ ⲁⲣⲭⲱⲛ ⲁⲛ ⲛⲉ ⲛ ⲧⲉⲓ ⲙⲓ ⲛⲉ ⲉⲧ ⲛⲏϫ · ϩⲙ̄ ⲡⲉⲓ ⲁⲣⲓⲥⲧⲱⲛ · ⲁⲗⲗⲁ ⲡ ϫ︦ⲥ︦ ⲡⲉ ⲛ̄ ⲛⲁ ⲧ ⲡⲉ · ⲙⲛ̄ ⲛⲁ ⲡ · Ⲛ̄ ϩⲉⲛ ⲣⲱⲙⲉ ⲁⲛ · ⲛ̄ ⲧⲉⲓ ϩⲉ · ϩⲁⲡⲗⲱⲥ · ⲛ ⲉⲧ ⲇⲓⲁⲕⲱⲛⲉⲓ ⲉⲣⲟ ⲛ · ⲁⲗⲗⲁ ϩⲉⲛ ⲁⲅⲅⲉⲗⲟⲥ · ⲛⲉ ⲉⲩ ϣⲙ̄ϣⲉ · ϩⲁⲣⲁⲧ ⲕ̄ · ⲛ̄ ⲟⲩ ⲧⲣⲁⲡⲉⲍⲁ · ⲛ̄ ⲥⲁⲣⲕⲓⲕⲟⲛ · ⲁⲛ ⲧⲉ · ⲁⲗⲗⲁ ⲟⲩⲡⲛ︦ⲁ︦ ϯⲕⲟⲛ ⲧⲉ · ⲉ ⲥ ⲙⲉϩ ⲛ̄ ⲱⲛϩ̄ ϣⲁ ⲉⲛⲉϩ · ⲛ̄ ⲟⲩ ⲣⲱⲙⲉ ⲁⲛ · ⲡ ⲉⲧ ⲣ︤̄ ϣⲁ ⲛⲙ̄ⲙⲁ ⲛ ⲙ̄ ⲡ ⲟⲟⲩ · ϩⲙ̄ ⲡ ϣⲁ ⲙ̄ ⲙⲓⲭⲁⲏⲗ · ⲁⲗⲗⲁ ⲡ ⲛⲟⲩⲧⲉ ⲡⲉ ϩⲛ̄ ⲟⲩ ⲙⲉ · ⲉ ϥ ⲥⲟⲟⲩⲧⲛ̄ ⲉⲃⲟⲗ · ⲛ̄ ⲧⲉϥ ϭⲓϫ · ⲉⲧ ⲟⲩⲁⲁⲃ · ⲉ ϥ ϫⲱ ⲙ̄ⲙⲟ ⲥ · ⲛⲁ ⲛ · ϫⲉ ⲕⲁⲗⲱⲥ · ⲁ ⲧⲉⲧⲛ̄ ⲉⲓ̈ ϣⲁⲣⲟ ⲛ ⲙ̄ ⲡ ⲟⲟⲩ · ϯⲣⲏⲛⲏ ⲛⲏ ⲧⲛ̄ ⲛⲁ ⲥⲛⲏⲩ · ⲁⲩⲱ ϯ ⲣⲁϣⲉ ⲛⲙ̄ⲙⲏ ⲧⲛ̄ ⲧⲏⲣ ⲧⲛ̄ · ϥ ⲥⲏϩ ⲅⲁⲣ · ϫⲉ ⲡ ⲙⲁ ⲉⲧⲉⲣⲉ ⲥ ⲛⲁⲩ · ⲏ̄ ϣⲟⲙ︤ⲛ︥ⲧ · ⲥⲟⲟⲩϩ ⲛ̄ϩⲏⲧ ϥ̄ ϩⲙ̄ ⲡⲁ ⲣⲁⲛ · ϯ ϣⲟⲟⲡ ⲛⲙ̄ⲙⲁ ⲩ ϩⲛ̄ ⲧⲉⲩ ⲙⲏⲏⲧⲉ · ⲗⲟⲓⲡⲟⲛ ⲉϣϫⲉ ⲁ ϥ ϫⲟⲟ ⲥ ⲛ̄ ⲧⲉⲓ ϩⲉ · ⲉⲧⲃⲉ ⲥⲛⲁⲩ ⲏ̄ ϣⲟⲙ︦ⲛ︦ⲧ · ⲙ̄ⲙⲁⲧⲉ · ⲉⲓⲉ ⲟⲩⲏⲣ · ⲧⲉⲛⲟⲩ · ⲡⲉ ⲡ ⲣⲁϣⲉ ⲙ̄ ⲡ ϫ︦ⲥ︦ ⲡⲉⲛ ⲣ̄ⲣⲟ · ⲙⲛ̄ ⲛϥ̄ ⲁⲅⲅⲉ ⲗⲟⲥ ⲉⲧ ⲟⲩⲁⲁⲃ · ⲉ ⲩ ϣⲟⲟⲡ ϩⲛ̄ ⲧⲛ̄ ⲙⲏⲏⲧⲉ ⲙ̄ ⲡ ⲟⲟⲩ · ⲉ ⲩ ⲣ̄ ϣⲁ · ⲛⲙ̄ⲙⲁ ⲛ · ϩⲙ̄ ⲡⲉⲛ ⲛⲟϭ ⲛ̄ ⲁⲣⲓⲥⲧⲟⲛ ⲙⲛ̄ ⲡⲉⲓ̈ ⲥⲱⲟⲩϩ ⲉϩⲟⲩⲛ · ⲛ̄ ϩⲟⲟⲩⲧ · ϩⲓ ⲥϩⲓⲙⲉ ϩⲓ ϣⲏⲣⲉ ⲕⲟⲩⲓ · ϩⲓ ⲛⲟϭ ⲛ̄ ⲣⲱⲙⲉ · ϩⲓ̈ ⲡⲟⲓⲥⲧⲟⲥ · ⲉ ⲩ ϣⲟⲟⲡ ϩⲙ̄ ⲡⲉⲓ ⲛⲟϭ ⲛ̄ ϣⲁ ⲙ̄ ⲡ ⲟⲟⲩ · ⲉⲧⲉ ⲡ ϣⲁ ⲡⲉ · ⲙ̄ ⲙⲓⲭⲁⲏⲗ · ⲡ ⲛⲟϭ ⲛ̄ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ · Ⲉ ϥ ϯ ⲉⲟⲟⲩ · ⲙⲉⲛ ⲛ̄ ⲟⲩⲟⲛ ⲛⲓⲙ · ⲉⲧ ⲣ̄ ϣⲁ ⲛⲁ ϥ · ϩⲙ̄ ⲡ ϣⲁ ⲙ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ · ⲙⲓⲭⲁⲏⲗ · ⲡ ⲛⲟϭ ⲛ̄ ⲥⲧⲣⲁⲧⲏⲗⲁⲧⲏⲥ · ⲉⲧ ⲟⲩⲁⲁⲃ · Ⲁⲗⲏⲑⲱⲥ ⲱ̄ ⲛⲁ ⲙⲉⲣⲁⲧⲉ · ⲁ ⲓ ϩⲓⲧⲟⲟⲧ · ⲉ ⲩ ⲛⲟϭ ⲛ̄ ⲕⲉⲫⲁⲗⲁⲓⲟⲛ ⲡⲁⲣⲁ ⲧⲁ ϭⲟⲙ · ⲁⲩⲱ ⲁ ⲓ ϯ ⲙ̄ ⲡⲁ ⲟⲩⲟⲓ̈ ⲉⲃⲟⲗ · ⲉ ⲩ ⲛⲟϭ ⲙ̄ ⲡⲉⲗⲁⲅⲟⲥ · ⲉ ϥ ⲟⲩⲏⲏⲩ · ⲙⲛ̄ ϭⲟⲙ ⲉ ϯ ⲁⲡⲉⲣⲁ ⲙ̄ⲙⲟ ϥ · ⲉⲃⲟⲗ ϫⲉ ⲁ ⲓ ϫⲟⲟ ⲥ · ϩⲛ̄ ⲧ ⲁⲣⲭⲏ ⲙ̄ ⲡⲉⲓ ⲉⲅⲕⲱⲙⲓⲟⲛ · ϫⲉ ⲟⲩ ⲕⲟⲩⲓ̈ · ⲡⲉ ⲡⲁ ⲥⲕⲁⲫⲟⲥ · ⲁⲩⲱ ⲡ ⲁⲩⲉⲓⲛ ⲥⲟⲃⲕ̄ · ⲁⲩⲱ ϫⲉ ϯ ⲛⲟⲉⲓ̈ ⲁⲛ ⲛ̄ ⲛⲏⲏⲃⲉ · ⲁⲩⲱ ⲟⲛ ϫⲉ ⲡ ⲡⲉⲗⲁⲅⲟⲥ · ⲛⲁϣⲧ̄ ⲉⲙⲁⲧⲉ · ⲉⲧⲉ ⲡⲁⲓ ⲡⲉ ⲡ ⲉⲅⲕⲱⲙⲓⲟⲛ · ⲙ̄ ⲡ ⲛⲟϭ ⲛ̄ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ · ⲙⲓⲭⲁⲏⲗ · ϯ ⲡⲁⲣⲁ ⲕⲁⲗⲉⲓ̈ ⲙ̄ⲙⲱ ⲧⲛ̄ ⲛⲁ ⲥⲛⲏⲩ · ϯ ⲧⲟⲟⲧ ⲧⲏⲩⲧⲛ̄ ⲛⲙ̄ⲙⲁ ⲓ̈ · ϫⲉⲕⲁⲥ ⲉⲓⲉ ⲛⲟⲩϩⲙ̄ ⲉⲃⲟⲗ ϩⲛ̄ ⲧ ⲙⲏⲏⲧⲉ ⲙ̄ ⲡ ⲡⲉⲗⲁⲅⲟⲥ ⲛ̄ⲁ ⲧⲁⲣⲏϫ ϥ̄ · ⲛ̄ ⲧⲁ ⲉⲓ̈ ⲟⲛ ϣⲁⲣⲱ ⲧⲛ̄ · ⲉ ⲡⲉ ⲕⲣⲟ · ϩⲛ̄ ⲟⲩ ⲥⲟⲟⲩⲧⲛ̄ · Ⲉⲡⲉⲓⲇⲏ ⲁ ⲓ ϩⲓⲧⲟⲟⲧ · ⲉ ϣⲁϫⲉ · ⲛⲙ̄ⲙⲏ ⲧⲛ̄ ⲉ ⲛ ⲉⲅⲕⲱⲙⲓⲟⲛ · ⲙⲛ̄ ⲛ̄ ⲧⲁⲓⲟ · ⲉⲧ ⲡⲣⲉⲡⲉⲓ̈ · ⲙ̄ⲡⲉ ⲧⲛ︦ ⲣ︦ ϣⲁ ⲛⲁ ϥ ⲙ̄ ⲡ ⲟⲟⲩ · ⲡ ⲛⲟϭ ⲛ̄ ⲁⲣⲭⲁⲅⲅⲉⲗⲟⲥ · ⲙⲓⲭⲁⲏⲗ · ⲁⲗⲗⲁ ⲟⲩ ⲥⲁⲣⲝ̄ ⲡⲉ ⲡⲁ ⲗⲁⲥ · ⲁⲩⲱ ⲟⲩ ⲥⲱⲙⲁ ⲛ̄ ⲡⲉ ⲡⲁ ⲥⲱⲙⲁ · ⲙ̄ⲡ ⲓ̈ ⲉϣ ϭⲙ̄ϭⲟⲙ · ⲉ ⲡⲱϩ ⲉ ⲡ ϣⲓ · ⲙ̄ ⲡⲉϥ ⲉⲟⲟⲩ · ⲙⲛ̄ ⲡ ϫⲱⲕ ⲙ̄ ⲡⲉϥ ⲁⲝⲓⲱⲙⲁ ⲉⲧ ⲟⲩⲁⲁⲃ · ⲱ̄ ⲡⲁ ϫ︦︦ⲥ︦ ⲙⲛ︦︦ⲛ︦ⲥⲁ ⲡ ⲛⲟⲩⲧⲉ ⲉⲃⲟⲗ · ⲱ̄ ⲙⲓⲭⲁⲏⲗ · ⲡ ⲧⲉⲗⲏⲗ · ⲙ̄ ⲡⲁ ϩⲏⲧ · ⲱ̄ ⲡ ⲁⲣⲭⲏⲁⲅⲅⲉⲗⲟⲥ · ⲉⲧ ⲟⲩⲁⲁⲃ · ⲡ ⲥⲟⲗⲥⲗ̄ ⲙ̄ ⲡⲁ ϩⲏⲧ ⲱ̄ ⲡ ⲁⲣⲭⲏⲁⲅⲅⲉⲗⲟⲥ · ⲉⲧ ⲟⲩⲁⲁⲃ · ⲡ ⲥⲟⲗⲥⲗ̄ ⲙ̄ ⲡⲁ ⲗⲁⲥ · ⲱ̄ ⲙⲓⲭⲁⲏⲗ ⲡ ϣⲁϫⲉ · ⲛ̄ ⲧⲁ ⲧⲁⲡⲣⲟ · ⲁⲩⲱ ⲡ ⲥⲟⲗⲥⲗ̄ ⲙ̄ ⲡⲁ ϩⲏⲧ · ⲙⲛ̄ ⲡⲁ ϣⲗⲏⲗ · ⲛ̄ ⲛⲁϩⲣⲛ̄ ⲡ ⲛⲟⲩⲧⲉ · ⲁϣ ⲛ̄ ϣⲟⲩⲱⲃⲉ · ⲏ̄ ⲛ̄ ϩⲏⲧ · ⲛ̄ ⲣⲉϥ ⲛⲟⲓ · ⲡ ⲉⲧ ⲛⲁ ϣ ⲉⲓⲙⲉ · ⲏ̄ ⲛ ϥ̄ ⲉⲓⲱⲣϩ̄ ⲙ̄ ⲡ ϫⲱⲕ · ⲙ̄ⲡ ⲕ̄ ⲁⲝⲓⲱⲙⲁ · ⲙⲛ̄ ⲡ ⲉⲟⲟⲩ · ⲛ̄ⲧ ⲁ ⲡ ⲛⲟⲩⲧⲉ ⲥⲧⲟⲗⲓⲍⲉ ⲙ̄ⲙⲟ ⲕ · ⲛ̄ϩⲏⲧ ϥ̄ · Ⲛⲁⲓ ⲧⲏⲣ ⲟⲩ · ⲛ̄ⲧ ⲁ ⲓ ϫⲟⲟ ⲩ ⲱ̄ ⲡ ⲁⲣⲭⲱⲛ ⲛ̄ ⲧ ⲙⲛ︦ⲧ︦ ⲉⲣⲟ ⲛ̄ ⲙ̄ ⲡⲏⲩⲉ · ⲙⲛ̄ ⲛ ⲉⲧ ⲟⲩⲟⲧⲃ̄ ⲉ ⲛⲁⲓ̈ · ⲥⲉ ⲡⲣⲉⲡⲉⲓ̈ ⲙ̄ ⲡⲉⲕ ⲛⲟϭ ⲛ̄ ⲉⲟⲟⲩ · ⲁⲗⲗⲁ ⲕⲱ ⲛⲁ ⲓ ⲉⲃⲟⲗ · ⲱ̄ ⲡ ⲁⲣⲭⲁⲅⲅⲉⲗⲟⲥ · Ⲉⲃⲟⲗ ϫⲉ ⲁⲛⲅ̄ ⲟⲩ ⲣⲱⲙⲉ ⲛ̄ ⲣⲉϥ ⲣ̄ ⲛⲟⲃⲉ · ⲁⲩⲱ ϯ ϭⲟϫⲃ̄ ⲉⲙⲁⲧⲉ · ϩⲛ̄ ⲛⲁ ⲡⲣⲁⲝⲓⲥ · ϯ ⲡⲁⲣⲁⲕⲁⲗⲉⲓ̈ ⲙ̄ⲙⲟ ⲕ · ⲱ̄ ⲡⲁ ⲣⲉϥ ϯⲧⲟⲟⲧ · ⲙⲓ̈ⲭⲁⲏⲗ · ϫⲓ̈ ⲛ̄ⲧⲟⲟⲧ · ϩⲱⲱ ⲧ ⲙ̄ⲡⲁ ⲧⲱⲃϩ̄ · ⲙⲛ̄ ⲡⲁ ⲥⲟⲡⲥⲡ̄ · ⲉⲧⲉ ⲡⲁ ⲕⲟⲩⲓ ⲛ̄ ⲇⲱⲣⲟⲛ ⲡⲉ · ⲉⲧ ϭⲟϫⲃ̄ · ⲡⲁⲓ ⲛ̄ⲧ ⲁ ϥ ⲣ̄ ⲁ ⲧⲟⲟⲧ · ⲉ ⲧⲁⲁ ϥ ⲛⲁ ⲕ ϩⲙ̄ ⲡⲉⲕ ϣⲁ · ⲙ̄ⲡⲣ̄ ϭⲛ̄ ⲁⲣⲓⲕⲉ ⲉ ⲡⲉⲕ ϩⲙ̄ϩⲁⲗ · ϫⲉ ⲡⲁ ⲇⲱⲣⲟⲛ ⲥⲟⲃⲕ̄ · ⲁⲗⲗⲁ ϣⲱⲡⲉ ⲉⲣⲟ ⲕ ⲛ̄ ⲧⲁ ⲡⲣⲟϩⲁⲓⲣⲉⲥⲓⲥ · ⲛ̄ ⲑ ⲉ ⲙ̄ ⲡ ⲗⲉⲡⲧⲟⲛ ⲥⲛⲁⲩ ⲉⲙⲁⲧⲉ · Ⲧ ⲥⲟⲟⲩⲛ ⲅⲁⲣ · ϫⲉ ⲛ̄ⲧⲟⲕ ⲟⲩ ⲛⲁ ⲏⲧ · ⲁⲩⲱ ⲛ̄ ϣⲁⲛ ϩⲧⲏ ϥ · ⲉⲧⲃⲉ ⲡⲁⲓ ⲣⲱ ϯ ⲙ̄ ⲡⲁ ⲟⲩⲟⲓ̈ ⲉ ⲣⲟ ⲕ · ⲉ ⲓ ⲥⲟⲟⲩⲛ̄ · ϫⲉ ⲙⲛ̄ ⲧⲁⲓ ⲙ̄ⲙⲁⲩ · ⲛ̄ ⲕⲉ ⲗⲁⲁⲩ ⲙ̄ ⲡⲣⲟⲥⲧⲁⲥⲓⲁ · ⲛ̄ ⲛⲁϩⲣⲛ̄ ⲡ ⲛⲟⲩⲧⲉ ⲛ̄ⲥⲁⲃⲗ̄ⲗⲁ ⲕ · ⲱ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ · ⲉⲕϣⲁⲛ ⲣ̄ⲡⲛⲁ · ⲛⲙ̄ⲙⲁ ⲓ̈ ⲛ ⲅ̄ ϫⲓ ⲛ̄ⲧⲟⲟⲧ · ⲙ̄ⲡⲁ ⲧⲱⲃϩ̄ · ⲙⲛ̄ ⲡⲁ ⲕⲟⲩⲓ ⲛ̄ ⲧⲁⲓⲟ · ⲕⲁⲛ ⲉϣϫⲉ ϥ ϭⲟϫⲃ̄ ⲟⲛ · ϯ ⲛⲁ ⲣ̄ⲁⲡⲁⲧⲟⲟⲧ ⲟⲛ · ⲉ ϯ ⲛⲁ ⲕ ⲙ̄ ⲡ ⲧⲁⲓⲟ · ⲙ ⲡⲁ ⲗⲁⲥ · ⲙⲛ̄ ⲡⲁ ϩⲏⲧ · ⲛ̄ ⲥⲏⲩ ⲛⲓⲙ · ⲛ̄ ⲛⲉ ϩⲟⲟⲩ ⲧⲏⲣ ⲟⲩ · ⲙ̄ ⲡ[ⲁ] ⲱⲛϩ̄ · ⲁⲩⲱ ϯ ⲑⲁⲣⲉⲓ ⲙ̄ ⲡⲁⲓ ϩⲛ̄ ⲟⲩ ⲙⲉ · ϫⲉ ⲉⲓϣⲁⲛ ⲕⲱ ⲛⲁ ⲓ ⲙ̄ⲙⲁⲧⲉ · ϩⲙ̄ ⲡⲁ ϩⲏⲧ · ⲙ̄ⲡⲉ ⲣ ⲡ ⲙⲉⲉⲩⲉ ⲙ̄ ⲡⲉⲕ ⲣⲁⲛ · ⲛ̄ⲁⲣⲭⲁⲅⲅⲉ ⲗⲓⲕⲟⲛ ⲛ̄ ⲛⲁⲩ ⲛⲓⲙ · ϯ ⲛⲁ ϣⲱⲡⲉ ⲁⲛ ⲉϫⲛ̄ ⲃⲉⲉⲕⲉ · ⲁⲩⲱ ⲉϫⲛ̄ ⲕⲁⲣⲡⲟⲥ ⲛ̄ⲛⲁϩⲣⲙ̄ ⲡ ⲛⲟⲩⲧⲉ · ⲉⲣⲉ ⲡⲉⲣ̄ ⲡ ⲙⲉⲉⲩⲉ · ⲙⲛ̄ ⲙ̄ ⲡ ⲕ̄ⲣⲁⲛ · ⲱ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ · ϩⲟⲗϭ̄ ⲛ̄ ⲧⲁ ⲧⲁⲡⲣⲟ · ⲛ̄ ⲑ ⲉ ⲛ̄ ⲟⲩ ⲉⲃⲓⲱ · ⲉ ϥ ϩⲛ̄ ⲣⲱ ⲓ · ⲉⲣⲉ ⲡ ⲣ̄ ⲡ ⲙⲉⲉⲩⲉ ⲙ̄ ⲡⲉⲕ ⲣⲁⲛ · ⲉⲧ ⲟⲩⲁⲁⲃ · ⲱ̄ ⲡ ⲁⲣⲭⲏⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ · ⲟⲩ ⲛⲁ ⲓ ⲛ̄ ⲥⲧⲟⲗⲏ · ϩⲛ̄ ⲧⲁ ϭⲓⲛ ϩⲉ · ⲙⲛ̄ ⲧⲁ ϭⲓⲛ ⲧⲱⲟⲩⲛ · ⲱ̄ ⲡ ⲛⲟϭ ⲛ̄ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ · ⲛ̄ⲧ ⲁ ⲡ ⲅⲉⲛⲟⲥ · ⲛ̄ ⲁⲇⲁⲙ ϭⲛ̄ ⲡⲁⲣϩⲏⲥⲓⲁ ⲛ̄ⲛⲁϩⲣⲙ̄ ⲡ ⲛⲟⲩⲧⲉ · ⲉⲧⲃⲏⲏⲧ ⲕ̄ · ⲱ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ · ⲉⲣⲉ ⲡⲉ ⲥϯ ⲛⲟⲩϥⲉ · ⲛ̄ ⲛⲉⲛ ϣⲗⲏⲗ ⲃⲏⲕ ⲉϩⲣⲁⲓ ϣⲁ ⲡ ⲛⲟⲩⲧⲉ · ⲉ ⲧⲃⲏⲏⲧ ⲕ̄ · ⲱ̄ ⲙⲓⲭⲁⲏⲗ · ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ · ⲛ̄ⲧⲟⲕ ⲡ ⲉⲧ ϥⲓ ⲉϩⲣⲁⲓ̈ ϣⲁ ⲡ ⲛⲟⲩⲧⲉ · ϣⲁⲛⲧ ϥ̄ ϣⲛ̄ ϩⲧⲏϥ ϩⲁⲣⲟ ⲛ · ⲉⲥⲉ ϣⲱⲡⲉ ⲟⲛ ⲙ̄ ⲡ ⲟⲟⲩ · ϩⲙ̄ ⲡⲉⲕ ⲛⲟϭ ⲛ̄ ϣⲁ · ⲉ ⲧⲣⲉ ⲕ ⲡⲣⲉⲥⲃⲉⲩⲉ ϩⲁⲣⲟ ⲛ · ⲛ̄ⲛⲁϩⲣⲙ̄ ⲡ ⲛⲟⲩⲧⲉ · ⲡⲉⲓⲱⲧ ⲛ ϥ̄ ϣⲱⲡ ⲉⲣⲟ ϥ · ⲛ̄ ⲧⲛ̄ ⲡⲣⲟϩⲁⲓⲣⲉ[ⲥⲓⲥ] ⲉⲧ ⲛ̄ ⲉⲓⲛⲉ · ⲙ̄ⲙⲟ ⲥ ⲛⲁ ϥ · ϩⲙ̄ ⲡ ⲕ︦ [ⲣ︦ ⲡ ⲙ]ⲉⲉⲩⲉ ⲉⲧ ⲟⲩⲁⲁⲃ · ⲱ̄ ⲡ ⲛⲟϭ ⲙ̄ ⲡⲣⲟⲥⲧⲁⲧⲏⲥ · ⲙⲓⲭⲁⲏⲗ · ⲥⲟⲡⲥⲡ̄ ⲉϫⲱ ⲛ · ⲛ̄ⲛⲁϩⲣⲙ̄ ⲡ ⲛⲟⲩⲧⲉ ⲉ ⲧⲣ ⲛ̄ ⲙⲟⲟϣⲉ · ϩⲙ̄ ⲡ ⲉⲧⲉ ⲣ ⲁⲛⲁ ϥ ⲛ̄ ⲟⲩ ⲟⲉⲓϣ ⲛⲓⲙ · ⲛ ϥ̄ ⲧⲟⲩϫⲟ ⲛ ⲉⲃⲟⲗ ϩⲛ̄ ⲛ̄ ϭⲟⲣϭⲥ̄ ⲙ̄ ⲡ ⲇⲓⲁⲃⲟⲩⲗⲟⲥ · ⲛ ϥ̄ ⲧⲁϩⲉ ⲛ ⲛⲁ ϥ ⲉⲣⲁⲧ ϥ̄ · ⲛ̄ ⲟⲩ ⲙⲛ̄ⲧ ⲉⲣⲟ · ⲙⲛ̄ ⲟⲩ ⲙⲛ︦ⲧ︦ ⲟⲩⲏⲏⲃ · ⲟⲩ ϩⲉⲑⲛⲟⲥ ⲉ ϥ ⲟⲩⲁⲁⲃ · ⲟⲩ ⲗⲁⲟⲥ ⲉ ⲡ ⲱⲛϩ̄ · ϩⲓⲧⲛ̄ ⲛ̄ ⲧⲱⲃϩ̄ ⲉⲧ ϥ̄ ⲉⲓⲣⲉ ⲙ̄ⲙⲟ ⲟⲩ · ϩⲁⲣⲟ ⲛ · ⲛ̄ϭⲓ ⲡ ⲛⲟϭ ⲛ̄ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ · ⲙⲓⲭⲁⲏⲗ · ⲡⲁⲓ ⲉⲧ ⲛ︦ ⲣ︦ ϣⲁ ⲛⲁ ϥ ⲙ̄ ⲡ ⲟⲟⲩ · ⲙⲛ̄ ⲛⲉ ⲡⲣⲉⲥⲃⲓⲁ · ⲉⲧⲉ ⲥ ⲉⲓⲣⲉ ⲙ̄ⲙⲟ ⲟⲩ ϩⲁ ⲣⲟ ⲛ · ⲛ̄ϭⲓ ⲧⲛ︦ ϫ︦ⲥ︦ · ⲧⲏⲣ ⲛ̄ ⲧⲉ ⲑⲉⲟⲧⲟⲕⲟⲥ ⲉⲧ ⲟⲩⲁⲁⲃ ⲑⲁⲅⲓⲁ ⲙⲁⲣⲓⲁ · ⲧⲣⲉ ϥ ϫⲡⲉ ⲡ ⲛⲟⲩⲧⲉ · ϩⲛ̄ ⲟⲩ ⲙⲉ · ⲙⲛ̄ ⲛ̄ ⲧⲱⲃϩ̄ ⲛ̄ ⲡ ϥ̄ ⲕⲉ ϣⲃⲏⲣ · ⲁⲣⲭⲁⲅⲅⲉⲗⲟⲥ ⲅⲁⲃⲣⲓⲏⲗ · ⲡ ϥⲁⲓϣⲙ̄ⲛⲟⲩϥⲉ · ⲛ̄ ⲛⲓ ⲁⲓⲱⲛ ⲙ̄ ⲡ ⲟⲩⲟⲉⲓⲛ · ϩⲓⲧⲛ̄ ⲧⲉ ⲭⲁⲣⲓⲥ ⲙⲛ̄ ⲧ ⲙⲛ︦ⲧ︦ ⲙⲁⲓ ⲣⲱⲙⲉ · ⲙ̄ ⲡⲛ︦ ϫ︦ⲥ︦ ⲓ︦ⲥ︦ ⲡⲉ ⲭ︦ⲥ︦ · ⲡⲁⲓ ⲉⲃⲟⲗ ϩⲓⲧⲟⲟⲧ ϥ̄ · ⲡ ⲉⲟⲟⲩ ⲛⲁ ϥ · ⲙⲛ̄ ⲡⲉϥ ⲉⲓⲱⲧ ⲛ̄ ⲁⲅⲁⲑⲱⲥ · ⲙⲛ̄ ⲡⲉ ⲡⲛ︦ⲁ︦ ⲉⲧ ⲟⲩⲁⲁⲃ · ⲛ̄ ⲣϥ̄ ⲧⲁⲛϩⲟ · ⲁⲩⲱ ⲛ̄ ϩⲟⲙⲟⲟⲩⲥⲓⲟⲛ · ⲧⲉⲛⲟⲩ ⲁⲩⲱ ⲛ̄ ⲟⲩⲟⲉⲓϣ ⲛⲓⲙ · ϣⲁ ⲉⲛⲉϩ · ϥ︦ⲑ︦ · ✠ ϩⲓⲧⲛ̄ ⲇⲉ ⲥⲡⲟⲇⲏ · ⲙⲛ̄ ⲧ ⲙⲛ︤ⲧ︥ ϥⲁⲓ ⲣⲟⲟⲩϣ · ⲙ̄ ⲡⲉⲛ ⲙⲁⲓ ⲛⲟⲩⲧⲉ ⲛ̄ ⲥⲟⲛ · ⲉⲧ ⲧⲁⲓⲏⲩ · ⲥⲓ ⲣⲏ ⲡ ϣⲏⲣⲉ · ⲙ̄ ⲡ ⲙⲁⲕⲁⲣⲓⲥ ⲡ ϩⲏⲩ · ⲡⲁⲓ ⲉⲧ ϣⲟⲟⲡ · ϩⲛ̄ ⲧ ⲡⲉⲇⲓⲁⲥ ⲧⲁⲣⲏⲥ · ⲛ̄ ⲧ ⲡⲟⲗⲓⲥ ⲥⲛⲏ · ϩⲙ̄ ⲡ ϯⲙⲏ · ⲉⲧ ⲟⲩ ⲙⲟⲩⲧⲉ ⲉⲣⲟ ϥ · ϫⲉ ⲡ ⲕⲟⲩⲣⲟⲥⲏ · ⲁ ϥ ⲥⲙⲛ̄ ⲙ̄ ⲡⲉⲓ ϫⲱⲱⲙⲉ ⲟⲛ̄ ⲛ ϥ̄ ϩⲓⲥⲉ ⲙ̄ⲙⲓⲛ ⲙ̄ⲙⲟ ϥ · ⲁ ϥ ⲇⲱⲣⲓ̈ⲍⲉ ⲙ̄ⲙⲟ ϥ ⲉϩⲟⲩⲛ · ⲉ ⲡ ⲧⲟⲡⲟⲥ ⲙ̄ ⲡ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ · ϩⲙ̄ ⲡ ⲧⲟϣ ⲛ̄ ⲧ ⲃⲱ · ϩⲁ ⲡ ⲟⲩϫⲁⲓ ⲛ̄ ⲧϥ̄ ⲯⲩⲭⲏ · ϫⲉⲕⲁⲥ · ⲉⲣⲉ ⲡ ⲛⲟⲩⲧⲉ ⲙ̄ ⲡ ⲁⲣⲭⲁⲅⲅⲉⲗⲟⲥ ⲙⲓⲭⲁⲏⲗ ⲛⲁ ⲥⲙⲟⲩ ⲉⲣⲟ ϥ · ⲙⲛ̄ ⲧϥ̄ ⲥϩⲓⲙⲉ · ⲙⲛ̄ ⲛϥ̄ ϣⲏⲣⲉ · ⲙⲛ̄ ⲛϥ̄ ⲧⲃ̄ⲛⲟⲟⲩⲉ · ⲙⲛ̄ ⲛ̄ⲕⲁ ⲛⲓⲙ ⲉⲧ ϣⲟⲟⲡ ⲛⲁ ϥ · ⲉϥϣⲁⲛ ⲉⲓ ⲇⲉ ⲟⲛ ⲉⲃⲟⲗ ϩⲛ̄ ⲥⲱⲙⲁ · ⲉϥⲉ ⲣ̄ⲙϣⲁ ⲛ̄ ⲥⲱⲧⲙ̄ ⲉ ⲧⲉ ⲥⲙⲏ ⲉ ⲥ ⲙⲉϩ ⲛ̄ ⲣⲁϣⲉ ϫⲉ ⲁⲙⲏⲓⲧⲛ̄ [ⲛ ⲉⲧ ⲥⲙⲁ]ⲙⲁⲁⲧ ⲛ̄ⲧⲉ ⲡⲁ ⲉⲓⲱⲧ · ⲛ̄ ⲧⲉⲧⲛ̄ [ⲕⲗⲏ]ⲣⲟⲛⲟⲙⲉⲓ ⲛ ϯ ⲙⲛ̄ⲧ ⲉⲣⲟ ⲛ̄ⲧ ⲁ ⲩ [ⲥⲃ̄ ⲧⲱⲧ ⲥ̄] ⲛⲏ ⲧⲛ̄ ϫⲓⲛ ⲧ ⲕⲁⲧⲁⲃⲟⲗⲏ ⲙ̄ ⲡ ⲕⲟⲥⲙⲟⲥ · ϩⲁⲙⲏⲛ · ⲉⲥⲉ ϣⲱⲡⲉ
