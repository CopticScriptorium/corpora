0	0	sText1	ⲉ ⲧⲃⲏⲏⲧ︤ ⲕ ⲟⲛ⳿ ⲱ̂ ⲡ ⲁⲣⲭⲏⲅⲟⲥ⳿ ⲛ̄ ⲧ ⲕⲁⲕⲓⲁ⳿ ⲛ̄ⲧ ⲁ ⲙⲉⲑⲟⲇⲟⲥ⳿ ⲛⲓⲙ ⲛ̄ ⲕⲁⲕⲟⲧⲣⲟ ⲡⲓⲁ⳿ ϣⲱⲡⲉ · ⲛ̄ⲥⲁⲃⲏⲗ ⲅⲁⲣ ϫⲉ ⲁ ⲕ ⲡⲣⲟⲧⲁⲥⲥⲉ⳿ ⲙ̄ ⲡⲟⲛⲏⲣⲟⲛ⳿ ⲛⲓⲙ ⲙ̄ ⲡⲉ ⲙⲧⲟ̂ ⲉⲃⲟⲗ ⲛ̄ ⲁⲅⲁⲑⲟⲛ ⲛⲓⲙ . ⲉ ⲕ ⲉⲛⲉⲣ ⲅⲉⲓ⳿ ϩ︤ⲛ︥ ⲛ̄ ⲣⲱⲙⲉ . ⲡ ⲙⲟⲥⲧⲉ ⲟⲩⲃⲉ⳿ ⲧ ⲁⲅⲁⲡⲏ⳿ . ⲧ︤ ⲙ︦ⲛ︦ⲧ︥ ϫⲁϫⲉ ⲟⲩⲃⲉ⳿ ϯ ⲣⲏⲛⲏ⳿ . ⲡ ϫⲱ ϩ︤ⲙ︥ ⲟⲩⲃⲉ ⲡ︤ ⲧ︥̄︦ⲃ︦ ⲃⲟ̂ . ⲡ ϫⲓ ⲛ ϭⲟ ⲛ︤ⲥ︥ ⲟⲩⲃⲉ⳿ ⲡ ⲇⲓ ⲕⲁⲓⲟⲛ⳿ ⲁⲩⲱ ⲡ ϩⲁⲡ⳿ . ⲁⲩⲱ ⲛ̄ ⲕⲉ ⲙ︤ⲛ︦ⲧ︥ ⲁⲥⲉⲃⲏⲥ ⲧⲏⲣ ⲟⲩ ⲟⲩⲃⲉ ⲧ︦︥︦ ⲙ︦ⲛ︦ⲧ︥ ⲉⲩ ⲥⲉⲃⲏⲥ⳿ . ⲛⲉⲣⲉ ⲡⲓ ⲙⲏⲏϣⲉ ⲧⲏ ⲣ︤ ϥ︤ ⲛⲁ ⲃⲱⲕ ⲁⲛ⳿ ⲉ ⲡ ⲧⲁⲕⲟ̂ = ⲱ̈ ⲛⲁⲓ̈ⲁⲧ ⲟⲩ ⲛ̄ ⲛ ⲉⲧ ⲛⲟⲉⲓ⳿ ϫⲉ ⲟ᷍ⲩ ⲡⲉ ⲟⲩ ϩⲩⲗⲏ⳿ ⲛ̄ ⲭⲟⲣ ⲧⲟⲥ⳿ ϩⲓ ⲣⲟⲟⲩⲉ⳿ . ⲛ̄ⲛⲁϩ︤ⲣ︦ⲙ︥ ⲡⲓ ⲕⲱ ϩ︤ⲧ ⲉⲧ ⲟⲩ ⲛⲁ ⲛⲟ ϫ︤ ϥ︥ ⲉϫⲱ ⲟⲩ . ⲟ᷍ⲩ ⲡⲉ ϩⲉⲛ ϩⲛⲁⲁⲩ ⲛ̄ ⲃⲗ︥ϫⲉ⳿ ⲛ̄ⲛⲁϩ︤ⲣ︦ⲛ︥ ⲟⲩ ⲱ̂ⲛⲉ ⲉⲩϣⲁ⳯ ⲣⲁϩⲧ ⲟⲩ ⲛ̄ϩⲏⲧ︤ ϥ︥ = ⲉ ⲓ̈ ϫⲱ ⲛ̄ ⲛⲁⲓ̈ ⲉ ϩⲟⲩⲛ ⲉϩⲣⲁ ⲕ⳿ ⲡⲉ ⲡ︤ⲛ︦ⲁ︥ ⲛ̄ ⲁⲕⲁⲑⲁⲣ ⲧⲟⲛ⳿ . ϫⲉ ⲛ̄ⲧ︤ⲕ︥ ⲟⲩ ⲟ᷍ⲩ ϩⲱⲱϥ ⲙ︤ⲛ︥ ⲛⲉⲕ ⲛⲟⲃⲉ ⲧⲏⲣ ⲟⲩ ⲛ̄ⲛⲁ ϩ︤ⲣ︦ⲛ︥ ⲧ ϭⲟⲙ ⲙ̄ ⲡ ⲛⲟⲩⲧⲉ ⲉⲧ ϩ︤ⲙ︥ ⲡ ⲣⲱⲙⲉ ⲉⲧ ⲣ⳿ ϩⲱⲃ ⲉ ⲡ ⲁⲅⲁ ⲑⲟⲛ⳿ = ⲙ̄ⲡ︤ⲣ︥ ϣ ⲟⲩϣⲟⲩ ⲙ̄ⲙⲟ ⲕ ⲉϫ︤ⲛ︥ ϩⲉⲛ ⲣⲱ ⲙⲉ ⲉ ⲩ ⲛ̄ⲕⲟⲧ︤︥ⲕ ϫⲉ ⲁ ⲕ ⲃⲟϣ ⲟⲩ ⲏ̂ ⲁⲕ ϣⲱⲗ⳿ ⲛ̄ ⲛⲉⲩ ⲏⲓ̈ . ⲁⲙⲟⲩ ⲉⲃⲟⲗ ⲟⲩⲃⲉ⳿ ⲛ ⲉⲧ ⲣⲏⲥ⳿ ⲁⲩⲱ ⲉⲧ ⲣⲟⲉⲓⲥ⳿ ⲱ̂ ⲡ ⲣⲉϥ ϩⲱⲧ︤ⲃ︥ = ⲉ ⲧⲃⲉ ⲟ᷍ⲩ ⲉ ⲕ ⲛⲁ⳿ ⲉⲕ ⲛⲏⲩ ⲙ̄ ⲡⲉⲩ ⲕⲱⲧⲉ ϩ︤ⲛ︥ ⲛⲉ ⲫⲁⲛⲧⲁⲥⲓⲁ⳿ ⲛ̄ ϩⲉ⳯ ⲣⲁⲥⲟⲩ ⲛ̄ ϩⲁϩ⳿ ⲛ̄ ⲥⲙⲟⲧ⳿ · ⲉϣ ϫⲉ ⲕ ⲟⲩⲉϣ ⲙⲓ ϣⲉ . ⲙ̄ⲡ︤ⲣ ⲕⲁ ⲕⲉ ϩⲛⲟ⳿ ⲉ ϣⲁ ⲕ ⲣ⳿ ⲡⲟⲗⲉⲙⲟⲥ ⲛ̄ϩⲏⲧ︤ ϥ︥ ⲟⲩⲃⲉ⳿ ⲡ ⲉⲧ ⲕⲱ̂ ⲛ̄ ϩⲧⲏ ϥ⳿ ⲉ ⲡ ⲛⲟⲩⲧⲉ ϩ︤ⲛ︥ ⲟⲩ ⲙⲉ⳿ . ⲉⲧ ⲥⲣⲟ ϥⲧ̄ ⲉⲃⲟⲗ ϩⲛ̄ ⲛⲉⲕ ⲥⲱⲱϥ⳿ ⲉ ϯ ⲟⲩ ⲃⲏ ⲕ⳿ ⲡ ⲁⲡⲟⲥⲧⲁ ⲧⲏⲥ⳿ ⲛ̄ⲧ ⲁ ⲙ̄ ⲙ︤̄ⲛ̄ⲧ ⲙⲁⲗⲁⲕⲟⲥ ϣⲱ ⲡⲉ ⲉⲃⲟⲗ ⲛ̄ϩⲏ ⲧ̄ ϥ . ⲁⲩⲱ ⲉⲧ ⲗⲟ ⲃⲉ ⲛ̄ⲥⲁ ⲛ̄ ϫⲱ ϩⲙ̄ ⲙ̄ ⲙⲓⲛⲉ ⲛⲓⲙ . ⲛ︦ ⲧⲟⲕ ⲡ ⲉⲧ ⲟⲩ ϫⲱⲕ ⲉⲃⲟⲗ ⲛ̄ ϩⲏⲧ︤ ⲕ︥ ⲛ̄ ⲛⲉⲩ ⲡⲁⲑⲟⲥ⳿ ⲛ̄ϭⲓ ⲛ︦ ϩⲟⲟⲩⲧ⳿ ⲙ︤ⲛ︥ ⲛⲉ ϩⲓ ⲟ̂ⲙⲉ ⲛ̄ⲧ ⲁ ⲩ ϣⲓⲃⲉ ⲙ̄ ⲡ ϩⲱⲃ⳿ ⲛ̄ ⲧⲉⲩ ⲫⲩⲥⲓⲥ⳿ ⲉ ⲟⲩ ⲡⲁⲣⲁ ⲧⲉⲩ ⲫⲩⲥⲓⲥ⳿ · ⲛ︦ ⲅ ⲣ⳿ ϩⲟⲟⲩⲧ ⲁⲛ⳿ ⲟⲩ ⲇⲉ ⲛ̄ ⲅ ⲣ⳿ ⲥϩⲓⲙⲉ ⲁⲛ⳿ . ⲛ̄ ⲅ ⲣ̂ ⲙⲁ ⲥⲉ ⲁⲛ⳿ ⲟⲩⲧⲉ ϩⲧⲟ ϩⲓ ⲉⲓⲱ . ϩⲓ ϭⲁⲙⲟⲩⲗ⳿ . ϩⲓ ⲧ︤ⲃ ⲛⲏ⳿ ⲛⲓⲙ · ⲛ︤ ⲅ︥ ⲣ⳿ ϩⲟϥ ⲇⲉ ⲁⲛ ⲟⲛ⳿ ϩⲓ ⲟⲩⲟⲟϩⲉ⳿ . ⲁⲩⲱ ϫⲁⲧϥⲉ⳿ ⲛⲓⲙ · ⲛ︤ ⲅ︥ ⲣ⳿ ⲃⲁⲣⲃⲁⲣⲟⲥ ⲁⲛ⳿ . ⲟⲩⲧⲉ ⲥⲟ ⲟⲩϩ︤ ⲥ︥ ⲙ̄ ⲡⲟⲛⲏ ⲣⲟⲥ ⲛ̄ ⲣⲱⲙⲉ · ⲛ̄ ⲅ ⲣ̂ ⲑⲁⲗⲁⲥⲥⲁ ⲁⲛ⳿ . ⲟⲩⲧⲉ ⲥⲟ ⲟⲩϩ︤ ⲥ︥ ⲙ̄ⲙⲟ ⲟⲩ · ⲛ︤︥ ⲅ ⲣ̄ ϣⲏⲓ̈ ⲁⲛ⳿ ⲟⲩ ⲇⲉ ⲙⲁ ⲉ ϥ ϣⲟ ⲕ︤ϩ︥ . ⲛ︤︥ ⲅ ⲣ̄ ⲧⲟⲟⲩ ⲁⲛ⳿ ⲟⲩⲧⲉ ⲕⲁϩ⳿ · ⲛ︤ ⲅ ⲣ⳿ ⲣ︤ⲙ︥ⲙⲁⲟ̂ ⲁⲛ⳿ ⲟⲩⲧⲉ ⲣⲉ ⲧⲱ ⲃ︤ϩ︥ . ⲕ ϫⲓ ⲅⲁⲣ ⲙ̄ ⲡ ⲉⲓⲛⲉ ⲛ̄ ⲛⲁⲓ̈ ⲙ︤ⲛ︥ ⲛ ⲉⲧ ⲛⲁ ϣⲱ ⲟⲩ ⲉ ⲛⲁⲓ̈ · ⲁⲩⲱ ⲛ︤ ⲅ︥ ⲏⲡ ⲁⲛ⳿ ⲉ ⲟⲩⲁ̂ ⲙ̄ⲙⲟ ⲟⲩ . ⲡⲉⲕ ϩ︤ⲣ︦︥ⲃ ⲡⲉⲕ ϩ︤ⲣ︦ⲃ︥ ⲟⲛ ⲡⲉ⳿ · ⲁⲩⲱ ⲛ̄ⲧⲟⲕ ⲛ̄ ⲧⲟⲕ ⲟⲛ ⲡⲉ⳿ · ⲡ ϩⲛⲟ⳿ ⲉⲧ ϭ︤ⲗⲙ︥ ⲗⲟⲙ︤ⲧ ⲧⲏⲣ︤ ϥ︥ ⲉ ϫ︤ⲛ︥ ⲛⲉϥ ⲉⲣⲏⲩ . ⲏ̂ ⲉⲃⲟⲗ ϩ︤ⲛ︥ ⲛⲉϥ ⲉⲣⲏⲩ , ⲁⲩⲱ ⲙ︤ⲛ︥ ⲧ︤ ⲕ︥ ⲟⲩ ⲙⲉⲣⲟⲥ ϣⲏⲙ⳿ ⲙ̄ ⲙⲉⲗⲟⲥ⳿ ϩ︤ⲛ︥ ⲗⲁⲁⲩ . ⲛ̄ⲧⲟⲕ ⲁⲩⲱ ⲛⲉⲕ ⲕⲉ ⲇⲁⲓⲙⲱⲛ⳿ = ⲥ ⲭⲏⲙⲁ ⲅⲁⲣ ⲛⲓⲙ ⲉⲧ︤ ⲕ︥ ϣⲓⲃⲉ ⲙ̄ ⲙⲟ ⲕ ⲛ̄ϩⲏⲧ ⲟⲩ ϩⲉⲛ ϣ︤ⲙ︥ⲙⲟ̂ ⲉ ⲣⲟ ⲕ ⲛⲉ⳿ . ⲁⲩⲱ ϩⲉⲛ ⲫⲁⲛⲧⲁⲥⲓⲁ⳿ ⲧⲏⲣ ⲟⲩ ⲛⲉ⳿ = ⲁ ϩⲣⲟ ⲕ ⲛ̄ⲧⲟⲕ ⲙ︤ⲛ︥ ⲧ ⲡⲉ⳿ ⲁⲩⲱ ⲡ ⲁⲏⲣ⳿ ⲙ︤ⲛ︥ ⲡ ⲟⲩ ⲟ̂ⲉⲓⲛ⳿ ϫⲉ ⲉⲕⲉ ϫⲓ ⲙ̄ ⲡⲉⲩ ϩ︤ⲣ︦︥ⲃ . ⲛ̄ ⲑ ⲉ ⲟⲛ⳿ ⲉ ϣⲁ ⲕ ⲣ̂ ⲛ ⲧⲩⲡⲟⲥ⳿ ⲛ̄ ⲛ ⲉⲧ ⲛⲁ ϣⲱⲡⲉ ϩ︤ⲛ︥ ⲑ ⲁⲏ⳿ ϩ︤ⲛ︥ ⲟⲩ ⲕⲱϩ︤ⲧ︥ ⲙ︤ⲛ︥ ⲟⲩ ⲕ︤ⲙ︥ⲧⲟ⳿ . ⲙ︤ⲛ︥ ⲟⲩ ⲛⲟϭ ⲛ̄ ⲗ⳿ϩⲱⲃ⳿ · ⲙ︤ⲛ︥ ⲟⲩ ⲕⲁⲡⲛ ⲟ⳿ ⲥ ⲉ ⲩ ⲡⲏⲧ⳿ ϩ︤ⲙ︥ ⲡ ⲕⲁϩ⳿ ϩⲱⲥ ⲉϣϫⲉ ⲉ ⲣⲉ ⲧ ⲟⲓⲕⲟⲩⲙⲉ ⲛⲏ⳿ ⲧⲏⲣ︤ ⲥ︥ ⲛⲁ ⲧⲁ ⲕⲟ⳿ ϩⲓⲧ︤ⲙ︥ ⲡ ⲕⲁ ⲕⲉ ⲛ̄ ⲛⲟⲩϫ⳿ ⲉⲧ ⲡⲱⲣ︤ϣ ⲉⲃⲟⲗ⳿ ⲉϫ︤ⲙ︥ ⲡ ⲕⲟⲥⲙ ⲟ ⲥ ⲧⲏⲣ︤ ϥ︥ · ⲉ ⲕ ⲣ⳿ ⲡ ⲕⲉ ϫⲓ ⲙ̄ ⲡ︤ ϩⲣ︦ⲃ︥ ⲛ̄ ϩⲉⲛ ⲙⲏⲏϣⲉ⳿ ⲛ̄ ⲣⲱⲙⲉ ⲙ︤ⲛ ⲛⲉⲕ ⲇⲁⲓⲙⲱⲛ⳿ · ⲉ ⲕ ⲡⲏⲧ ⲉ ⲕ ⲁϣ ϭⲁⲡ⳿ ϫⲉ ⲑ ⲁⲏ⳿ ⲧⲉ⳿ · ⲉ ⲕ ϣ︤ⲧⲣⲧⲱⲣ⳿ · ⲉ ⲕ ϩⲉ⳿ ⲉ ⲕ ⲧⲱ ⲟⲩⲛ⳿ . ⲉ ⲕ ⲣⲱϩ︤ⲧ︥ ⲉ ⲡ ⲕⲁϩ⳿ · ⲛⲁⲓ̈ ⲧⲏⲣ ⲟⲩ ϫⲉⲕⲁⲥ ⲉ ⲕ ⲛⲁ ⲁⲡⲁⲧⲁ⳿ ⲛ̄ ⲛ ⲉⲧ ⲛⲁⲩ ⲉ ⲛⲉⲕ ⲫⲁⲛⲧⲁ ⲥⲓⲁ⳿ ⲙ ⲙ̄︤ⲛ︦ⲧ ⲁⲥⲉ ⲃⲏⲥ ϩ︤ⲛ︥ ϩⲉⲛ ⲣⲁ ⲥⲟⲩ = ⲧⲁⲓ̈ ⲧⲉ ⲑ ⲉ ⲉ ϣⲁ ⲕ ⲧⲁϣⲉ ⲟⲉⲓϣ ⲛ̄ ϩⲁϩ ⲛ̄ ⲥⲟⲡ̂ ϫⲓⲛ ⲙ̄ ⲡ ⲁⲓ ⲱⲛ⳿ ϩ︤ⲛ︥ ⲛ ⲉⲧⲉ ⲛⲟⲩⲕ ⲛⲉ⳿ ϫⲉ ⲑ ⲁⲏ ⲧⲉ⳿ . ⲉ ⲛ̄ⲧ ⲟ ⲥ ⲁⲛ ⲡⲉ⳿ . ⲉ ⲩ ϫⲓ ϭⲟⲗ ⲛϩⲏⲧ ⲕ︥ . ⲉ ⲕ ϫⲓ ϭⲟⲗ ⲛ̄ϩⲏⲧ ⲟⲩ · ⲉ ⲩ ⲙⲉⲉⲩⲉ ϫⲉ ⲟⲩ ⲁⲅⲅⲉⲗⲟⲥ⳿ ⲛ̄ⲧⲉ ⲡ ⲟⲩⲟ̂ⲉⲓⲛ⳿ ⲡ ⲉⲧ ⲟⲩ ⲛⲁⲩ ⲉ ⲃⲟⲗ ϩⲓⲧⲟⲟⲧ ϥ︥ = ⲏ︦ ⲉ ⲕ ϥⲓ ⲣⲟⲟⲩϣ ϩⲁ ⲡ ⲣⲱⲙⲉ ϩ︤ⲛ︥ ⲟ᷍ⲩ ϫⲉ ⲉ ⲕ ⲛⲁ ⲧⲟⲃⲥ ϥ︥ ϫⲉ ⲙ̄ⲡ︤ⲣ︥ ⲣ̂ ⲛⲟⲃⲉ · ⲉ ⲕ ⲟⲩⲉϣ ⲙⲟⲟⲩ ⲧ︤ ϥ ⲛ̄ⲧⲟϥ ⲛ̄ ϩⲟⲩⲟ⳿ . ⲡⲉ ⲕⲣⲟϥ ⲧⲏⲣ︤ ϥ︥ ⲁⲩⲱ ⲡ ⲙⲟⲩ ⲛ ⲥⲱ ⲣ︤ⲙ︥ ⲧⲏⲣ︤ ϥ︥ = ⲉ ⲕ ⲟ⳿ ⲛ̄ ⲣ⳿ⲣ︦ⲟ ϩ︤ⲛ︥ ⲟⲩ .ⲙ ⲙⲁⲧⲟⲓ̈ ϩⲓ ⲉⲝⲟⲩⲥⲓⲁ⳿ . ϫⲉ ⲉ ⲕ ⲛⲁ ϫⲓ ⲙ̄ ⲡⲉⲩ ⲥⲙⲟⲧ⳿ ⲉ ⲧⲣⲉ ⲕ ϣⲧⲟⲣ︤ⲧⲣ ⲛ̄ ⲛⲉⲧ ⲛⲁ ϣⲧ︦ⲣⲧⲱⲣ ⲕ̄ ⲛ̄ⲧⲟⲕ = ⲟ ⲩ︦ ⲉⲣⲟ ⲕ ⲡⲉ ⲣ⳿ ⲡ ⲧⲩ ⲡⲟⲥ ⲛ̄ ⲁⲙⲛ̄ⲧⲉ ϩⲱⲥ ⲉϣϫⲉ ⲉ ⲕ ⲥⲱⲛ︤ϩ︥ ⲛ̄ ⲛ̄ ⲣⲱ ⲙⲉ ⲉ ⲕ ⲛⲟⲩϫⲉ⳿ ⲙ̄ⲙⲟ ⲟⲩ ⲉϩⲣⲁⲓ̈ ⲉ ⲡ ⲕⲱϩ︤ⲧ︥ ϩ︤ⲙ︥ ⲡ ⲧⲣⲉ ⲕ ϭⲟⲟⲗⲉ ⲕ⳿ ⲙ̄ ⲡⲉⲕ ⲕⲟⲥⲙ ⲟ⳿ ⲥ ⲛ̄ ⲟⲩⲟ̂ⲉⲓⲛ⳿ ⲉ ⲛ ⲛⲟⲩϫ⳿ . ϩⲱⲥ ⲛⲟⲩ ⲧⲉ ⲁⲩⲱ ⲭ︤ⲥ︥ · ϩⲱⲃ ⲛⲓⲙ ⲉ ϥ ⲡⲟ ⲟⲛⲉ⳿ . ϩⲱⲃ ⲛⲓⲙ ⲉ ϥ ⲛⲁ ϣⲱⲡⲉ ⲁⲛ⳿ ⲛ ⲉⲧⲉ ⲟⲩⲛ̄ ⲧⲁ ⲕ ⲥⲟⲩ = ⲛ︦ ⲥⲙⲟⲧ ⲅⲁⲣ ⲉⲧⲉ ϣⲁ ⲕ ⲃⲱⲕ ⲉϩⲟⲩ⳯ ⲛ︦ϩⲏⲧ ⲟⲩ ϣⲁ ⲛ ⲉ ⲧⲉ ⲛⲟⲩⲕ ⲛⲉ⳿ ⲉ ⲩ ⲣⲏⲥ⳿ . ⲛ︦ⲧⲟⲟⲩ ⲁⲛ⳿ ⲛ ⲉⲧⲉ ϣⲁ ⲕ ⲕ ⲉⲓ⳿ ⲛ̄ϩⲏⲧ ⲟⲩ ϩ︤ⲛ︤︥ ϩⲉⲛ ⲣⲁⲥⲟⲩ ⲉϫⲛ̄ ⲛ ⲉⲧⲉⲣⲉ ϩⲧⲏ ⲩ ⲕⲏ⳿ ⲉ ⲓⲥ︥ = ⲉⲕ ϣ ⲁⲛ ⲟⲩ ⲟⲛϩ︤ ⲕ ⲅⲁⲣ ⲉⲃⲟⲗ ⲁ ⲛ̄ ⲑ ⲉ ⲛ̄ ⲟⲩ ⲁⲅⲅⲉⲗⲟⲥ⳿ ⲛ̄ ⲛ ⲉⲧⲉ ⲛⲟⲩⲕ ⲛⲉ⳿ . ⲛ̄ ⲥⲉ ⲛⲁ ⲡⲓⲥⲧⲉⲩⲉ ⲛⲁ ⲕ ⲁⲛ⳿ . ⲛ̄ ⲥⲉ ⲥⲟⲟⲩ⳯ ⲅⲁⲣ ⲁⲛ⳿ ⲛ̄ ⲧ ⲙⲓ ⲛⲉ ⲛ̄ ⲟⲩ ⲁⲅⲅⲉ ⲗⲟⲥ ⲛ̄ⲧⲉ ⲡ ϫⲟ ⲉⲓⲥ · ⲟⲩ ϩ︤ⲣ︦︥ⲃ̄ ⲛ̄ ⲇⲁⲓⲙⲱⲛ ⲡ ⲉ ⲧ ⲟⲩ ⲥⲟⲟⲩⲛ ⲙ̄ ⲙⲟ ⲕ ⲛ̄ϩⲏⲧ︦ ϥ = ⲉ ⲕϣⲁⲛ ⲟⲩⲟⲛ ϩ︤ ⲕ︥ ⲇⲉ ⲉⲃⲟⲗ ϩ︤ⲛ︥ ⲛⲉⲕ ⲥⲙⲟⲧ⳿ ⲉ ⲛ ⲉⲧ ⲣⲟⲉⲓⲥ⳿ ⲟⲩ ⲃⲏ ⲕ ⲉ ⲩ ⲣⲏⲥ⳿ · ⲕ ⲥⲟⲟⲩⲛ⳿ ϫⲉ ⲥⲉ ⲛⲁ ⲉⲓⲙⲉ ⲉⲣⲟ ⲕ · ⲟ᷍ⲩ ⲡⲉ ⲧ︤ ⲕ︥ ⲛⲁ ⲁⲁ ϥ ϣⲁ ⲕ ϫⲓ ϩ︤ⲣ︦︥ⲃ̄ ϩⲱⲥ ⲁⲅⲅⲉⲗⲟⲥ⳿ ⲛ̄ ⲟⲩ ⲟ̂ⲉⲓⲛ⳿ ⲛ̄ⲛⲁϩⲣⲁ ⲩ . ⲡⲁⲗⲓⲛ ⲟⲛ⳿ ⲥⲉ ⲧⲁ ϩⲟ⳿ ⲙ̄ⲙⲟ ⲕ ϩ︤ⲙ︥ ⲡⲁⲓ̈ . ⲁⲩⲱ ⲙⲉ ⲕ ϩⲱⲡ⳿ ⲉⲣⲟ ⲟⲩ . ⲕⲁⲓ ⲅⲁⲣ ⲉⲩϣⲁⲛ ⲣ̂ ⲑ ⲉ ⲙ̄ ⲡ ⲉⲧ ⲟⲩ ⲉϣ ϥⲓ ⲛ̄ⲧⲟⲟ ⲧ ⲟⲩ ⲉϩⲣⲁⲓ̈ ⲉⲣⲟ ⲕ ⲉ ⲩ ⲟ̂ ⲛ̄ ⲑ ⲉ ⲙ̄ ⲡ ⲉ⳯ ⲧ ⲁ ϥ ⲣⲉϩ︤ⲧ ⲟⲩ ⲧⲏⲩ = ⲛ ⲉⲧⲉⲣⲉ ⲧⲉ ⲡⲣⲟ ⲛⲟⲓⲁ⳿ ⲅⲁⲣ ⲙ̄ ⲡ ⲛ ⲟ ⲩ ⲧⲉ ⲟⲩⲏⲩ ⲙ︤ⲙ︥ⲟ ⲟⲩ ⲁⲛ⳿ ⲛ̄ ⲕⲁⲓⲣⲟⲥ ⲛⲓⲙ . ⲥⲉ ⲉⲓⲙⲉ ⲉ ⲡ ⲁⲅⲅⲉⲗⲟⲥ⳿ ⲙ̄ ⲙⲉ⳿ . ⲁⲩⲱ ⲣⲁ ⲥ ⲟⲩ ⲛⲓⲙ ⲙ̄ ⲙⲉ⳿ ⲙ︤ⲛ︥ ϩⲱⲃ ⲛⲓⲙ ⲙ̄ ⲙⲉ⳿ . ⲁⲩⲱ ϣⲁ ϫⲉ ⲛⲓⲙ ⲙⲛ̄ ⲥⲙⲟⲧ ⲛⲓⲙ ⲙ̄ ⲙⲉ⳿ ϩ︤ⲛ︥ ⲛ ⲉⲧ︤ ⲕ︥ ⲡⲉⲓⲣⲁⲍⲉ⳿ ⲛ̄ ⲛ̄ ⲣⲱⲙⲉ ⲛ̄ϩⲏⲧ ⲟⲩ ⲧⲏⲣ ⲟⲩ . ⲧ ⲇⲟ ⲕⲓⲙⲏ⳿ ⲅⲁⲣ ⲉⲣⲉ ⲟⲩ ϩⲉⲗⲡⲓⲥ⳿ ⲉ ⲛⲁ ⲛⲟⲩ ⲥ⳿ ⲟⲩⲏϩ⳿ ⲛ̄ ⲥⲱ ⲥ⳿ ⲛ̄ⲛⲁϩ︤ⲣ︦︥ⲛ ⲛ ⲉⲧ ⲇⲟⲕⲓⲙⲁ ⲍⲉ⳿ ⲛ̄ ⲛⲉ ⲡ︤ⲛ︦ⲁ︥ ⲛ̄ ⲧ ⲙⲉ⳿ . ⲙ︤ⲛ︥ ⲛⲉ ⲡ︤ⲛ︦ⲁ︥ ⲛ̄ ⲧⲉ ⲡⲗⲁ ⲛⲏ⳿ . ⲉⲙⲙⲟⲛ⳿ ⲡ ϩⲛⲟ̂ ⲉⲧ ⲗⲟⲃⲉ⳿ ⲉⲧⲃⲉ ⲟ᷍ⲩ ⲉ ⲛ ⲛⲁ ⲣ̂ ⲁⲧ ϩⲏⲧ⳿ ⲉ ⲧⲣⲉ ⳯ ϭⲱϣ︤ⲧ︥ ϩⲏⲧ︤ ϥ︥ ⲛ̄ ⲟⲩ ⲁⲅⲅⲉⲗⲟⲥ⳿ ⲏ̂ ⲟⲩ ⲡ︤ⲛ︦ⲁ︥ ⲉ ⲧⲣⲉ ⲩ ⲟⲩⲱ̂ⲛϩ︥ ⲉⲣⲟ ⲛ⳿ ϩⲓⲃⲟⲗ . ⲏ⳿ ⲉ ⲧⲣⲉ ⲩ ϣⲁϫⲉ ⲛ︤ⲙ︥ⲙⲁ ⲛ⳿ . ⲉⲣⲉ ⲡ ⲛⲟⲩⲧⲉ ⲁⲩⲱ ⲡⲉϥ ⲡ︤ⲛ︦ⲁ︥ ⲙ︤︦ⲛ︦︥ ⲛⲉϥ ⲁⲅⲅⲉ ⲗⲟⲥ ϣⲁϫⲉ ⲛ︤ⲙ︥ ⲙⲁ ⲛ⳿ ϩⲓϩⲟⲩⲛ⳿ ⲙ̄ ⲙⲟ ⲛ⳿ . ⲛ ⲉⲧ ϣⲟⲩⲉⲓⲧ ⲅⲁⲣ⳿ ⲁⲩⲱ ⲛ ⲉⲧⲉⲣⲉ ⲓ︤ⲥ︥ ⲟⲩⲏϩ ⲁⲛ⳿ ⲛ̄ ϩⲏⲧ ⲟⲩ . ⲛⲉ ⲛⲉ ⲧ︤ ⲕ︥ ⲥⲱⲛ︤ϩ︥ ⲙ̄ⲙⲟ ⲟⲩ ϩ︤ⲛ︥ ⲛⲓ ⲥⲙⲟⲧ⳿ . ⲛ̄ ⲅ ⲛⲁ ϣ ⲥⲱⲃⲉ ⲁⲛ⳿ ⲛ̄ ⲛⲁ ⲡⲉ ⲭ︤ⲥ︥ ϩ̄ⲛ ⲟⲩ ⲙⲉ⳿ . ⲟ᷍ⲩ ⲅⲁⲣ ⲡ ⲉⲧⲉ ⲙ̄ⲡ̄ⲕ ⲣ̂ ⲛ̄ ⲣⲱⲙⲉ ⲛ̄ ⲁⲧ ⲛⲟⲩⲧⲉ ⲛⲁ ⲕ⳿ ⲛ̄ ϩ︤ⲙ︥ϩⲁⲗ ⲛ̄ϩⲏⲧ︤ ϥ︥ ϫⲉ ⲉ ⲩ ⲛⲁ ⲣ⳿ ⲃⲟⲗ⳿ ⲉ ⲛⲉⲓ ⲕⲟⲟⲩⲉ⳿ = = . ⲱ̈ ⲛⲁⲓ̈ⲁⲧ ⲟⲩ ⲛ̄ ⲛ ⲉⲧ ⲛⲁ ⲛⲁⲩ ⲉ ⲡⲉⲕ ⲧⲁⲕⲟ̂ ⲉ ⲩ ⲧⲁⲕⲟ̂ ⲛ︤ⲙ︥ⲙⲁ ⲕ ⲁⲛ⳿ . ϩ︤ⲙ︥ ⲡⲉ ϩⲟⲟⲩ ⲉ ⲧⲉⲣⲉ ⲧ ⲟⲣⲅⲏ⳿ ⲙ̄ ⲡ ⲉⲛⲧ ⲁ ⲕ ⲧⲁⲕⲟ⳿ ⲛ̄ ⲛⲉ ϩⲃⲏⲩⲉ ⲛ̄ ⲛⲉϥ ϭⲓϫ ⲛⲁ ⲥⲉϩ ⲥⲱϩ︤ⲕ︥ ⲛ̄ ⲑ ⲉ ⲛ̄ ⲟⲩ ⲕ︤ⲣ︥ⲙⲉⲥ⳿ . ⲁⲩⲱ ⲛ︤ ⲥ︥ ϩⲓⲧ︤ ⲕ︥ ⲛ︤ ⲥ︥ ϣⲁ ϣ︤ ⲕ ⲉⲃⲟⲗ ϩ︤ⲛ︥ ⲁ ⲙ︤ⲛ︥ⲧⲉ⳿ = ⲟ ⲩⲟ̂ⲉⲓ⳿ ⲛ̄ ⲛ ⲉⲧ ⲛⲁ ⲛⲁⲩ ⲙⲉⲛ⳿ ⲉ ⲡⲉⲕ ⲧⲁⲕⲟ̂ . ⲉ ⲩ ⲧⲁⲕⲟ⳿ ⲇⲉ ⲛ︤ⲙ︥ⲙⲁ ⲕ⳿ · ⲟ ⲩⲟⲉⲓ⳿ ⲛ̄ ⲛ ⲉⲧⲉ ⲙ̄ⲡ ⲟⲩ ⲥⲟⲩⲛ︦ ⲧⲉⲕ ϭⲓⲛ ϣⲁϫⲉ . ⲏ̈ ⲧⲉⲕ ϭⲓⲛ ϭⲱⲣ︤ϭ︦︥ . ⲉⲃⲟⲗ ϫⲉ ⲙⲡ ⲟⲩ ⲥⲟⲩⲛ̄ ⲡⲉ ϩⲣⲟⲟⲩ ⲛ̄ ⲛⲉ ⲅⲣⲁⲫⲏ ⲛ̄ⲧ ⲁ ϥ ⲉⲓ⳿ ⲉⲃⲟⲗ ⲉϫ︤ⲙ︥ ⲡ ⲕⲁϩ ⲧⲏⲣ︤ ϥ︥ = ⲛ ⲁⲓ̈ⲁⲧ ⲟⲩ ⲛ̄ ⲛ ⲉⲛ ⲧ ⲁ ⲩ ⲉⲓⲙⲉ ⲉⲣⲟ ⲕ ⲙ︤ⲛ︥ ⲛⲉⲕ ⲙⲟⲕ ⲙⲉ⳿ⲕ ⲉⲧ ϩⲏⲡ⳿ · ⲙⲁⲗⲓⲥⲧⲁ⳿ ⲛⲉ ⲕ ⲥⲱⲱϥ ⲉⲧⲉ ⲟⲩ ⲛ̄ ϭⲟⲙ ⲛ̄ ϩⲉⲛ ϣⲏ ⲣⲉ ϣⲏⲙ ⲉ ⲥ ⲟⲩ ⲱ̂ⲛ ⲟⲩ · ⲁⲩⲱ ⲛ̄ ⲥⲉ ⲧ︤ⲙ︥ ϩⲱⲡ⳿ ⲉ ⲛ ⲉⲧ ⲕⲱⲙ︤ϣ︥ ⲙ̄ⲙⲟ ⲕ ⲙ︤ⲛ︥ ⲛⲉⲕ ϫⲱϩ︤ⲙ︥ . ⲡ ⲉⲧ ϭⲟⲟⲙⲉ ⲛ̄ⲧ ⲁ ϥ ⲧⲥⲁⲃⲉ⳿ ⲛ ⲉⲧ ⲙⲟ ⲟϣⲉ ⲧⲏⲣ ⲟⲩ ϩ︤ⲛ︥ ⲟⲩ ϭⲱⲱ̂ⲙⲉ⳿ · ⲡ ⲉⲛⲧ ⲁ ⲩ ⲧ︤ⲥ︥ⲧⲟ ϥ⳿ · ⲉⲃⲟⲗ . ⲉ ⲁ ϥ ⲧⲣⲉ ⲩ ⲧ︦︤ⲥ︦︥ ⲧⲉ⳿ ϩⲉⲛ ⲗⲁ ⲟ⳿ ⲥ ⲉⲃⲟⲗ ⲉ ⲩ ⲟϣ = ⲉ ⲃⲟⲗ ⲧⲱⲛ⳿ ϫⲉ ⲉ ⲩ ⲛⲁ ϫⲟⲟ ⲥ ⲉ ⲡ ⲅⲉ ⲛⲟⲥ ⲛ̄ ⲛ̄ ⲣⲱⲙⲉ ϫⲉ ⲙⲟⲩⲧⲉ ⲉⲣⲟ ⲟⲩ ϫⲉ ⲡ ϩⲁⲧ⳿ ⲉⲧ ⲧ︤ⲥ︥ⲧⲏⲩ ⲉⲃⲟⲗ⳿ ϫⲉ ⲁ ϫⲟⲉⲓⲥ ⲧ︤ⲥ︥ⲧⲟ ⲟⲩ ⲉⲃⲟⲗ = ⲻ ⲉ ⲓϣⲁⲛ ϫⲟⲟ ⲥ⳿ ϫⲉ ⲛ̄ⲧ ⲁ ⲩ ⲥ︤ⲛ︦ⲧ ⲧⲉ ⲃⲇⲉⲗⲗⲏ⳿ ϫⲉ ⲉ ⲩ ⲛⲁ ⲧ︤ⲛ︥ⲧⲱ ⲛ︤︥ ⲅ ⲉⲣⲟ ⲥ . ⲧⲁⲓ̈ ⲉⲧⲉ ⲙ̄ⲡ ⲟⲩ ⲧⲥⲓ ⲟ ⲥ⳿ ⲛ̄ϭⲓ ⲛⲉⲥ ϣⲉ ⲉⲣⲉ . ⲟⲛⲧⲱⲥ⳿ ⲕ ⲟⲩⲱ̂ⲧ︤ⲃ︥ ⲙ̄ⲙ ⲟ ⲥ ⲉⲃⲟⲗ⳿ ⲁⲩⲱ ⲕ︦ ⲣ︦ ϩⲟⲩⲟ̂ ⲉⲣⲟ ⲥ · ⲁⲩⲱ ⲛ︦ ⲥ︦ ⲛⲁ ϣ ⲧⲁ ϩⲟ ⲕ ⲁⲛ⳿ ϩ︤ⲛ︥ ⲧ︤ ⲙ︦︦ⲛ︦ⲧ︥ ⲁⲧ ⲥⲓ⳿ = ϣⲟⲙ ⲧⲉ⳿ ⲛ ⲉⲛⲧ ⲁ ⲩ ⲧⲁⲩⲉ⳿ ⲡⲉⲩ ⲣⲁⲛ⳿ ϫⲉ ⲙ̄ ⲡ ⲟⲩ ⲧⲥⲓⲟ ⲥ⳿ ⲙ̄ ⲡⲉⲥ ⲟⲩⲱϣ ⲉ ⲧ︤ ⲥ ⲙⲉ⳿ ⲙ̄ⲙⲟ ⲟⲩ ⲛ̄ϩⲏⲧ︤ ϥ︥ ϩ︤ⲛ︥ ⲟⲩ ⲙⲉ⳿ · ⲛ̄ⲧⲟⲕ ⲇⲉ ⲙ̄ ⲡⲉ ⲣⲉϥ ⲡⲉϩ︤ⲧ︥ ⲥⲛⲟϥ ⲉ ⲃⲟⲗ . ⲙ̄ ⲡⲉ ⲣⲉϥ ϣ︤ⲙ︥ϣⲉ ⲉⲓⲇⲟ ⲗⲟⲛ⳿ · ⲙ̄ ⲡⲉ ϩⲉⲗⲗⲏⲛ⳿ . ⲙ̄ ⲡⲉ ϩⲁⲓⲣⲉⲧⲓⲕⲟⲥ⳿ · ⲙ̄ ⲡⲉ ⲣⲉϥ ϫⲓⲛ ϭⲟⲛ︤ⲥ︥ . ⲙ̄ ⲡⲉ ⲡⲟⲣⲛⲟⲥ⳿ . ⲙ̄ ⲡⲉ ⲙⲁⲗⲁⲕⲟⲥ⳿ · ⲙ̄ ⲡⲉ ⲁⲡⲓⲥⲧⲟⲥ⳿ · ⲙ̄ⲡⲉ ⲛ ⲉⲛⲧ ⲁ ⲩ ⲕⲁ ⲡ ⲛⲟⲩⲧⲉ ⲛ̄ ⲥⲱ ⲟⲩ ⲧⲏⲣ ⲟⲩ ⲧⲥⲓⲟ ⲕ⳿ ⲱ̂ ⲡ ⲣⲉϥ ϩⲱⲧ︤ⲃ ⲣⲱⲙⲉ = ⲻ ⲛ ⲁⲓ̈ⲁⲧ ⲟⲩ ϭⲉ ⲛ̄ ⲛ ⲉ ⲧⲉ ⲙ̄ⲡ ⲟⲩ ⲧⲉⲡ⳿ ⲧⲉⲕ ϯⲡⲉ⳿ ⲉⲛⲉϩ⳿ ϫⲉ ⲉⲕⲉ ⲧⲉⲡ⳿ ⲧⲱ ⲟⲩ · ⲉⲃⲟⲗ ϫⲉ ϩⲁⲡ︤ⲥ︥ ⲡⲉ⳿ ⲉ ⲧⲣⲉ ⲛ ⲉⲧ︤ ⲕ︥ ⲛⲁ ⲧⲉⲡ⳿ ⲧⲉⲩ ϯⲡⲉ⳿ ⲧⲉⲡ ⲧⲱⲕ⳿ . ⲛⲓ ϭⲓⲛ ⲟⲩⲟⲟⲙ ⲅⲁⲣ ⲛ̄ ⲟⲩⲱⲧ⳿ ⲛ ⲉⲛ ⲉⲧ ϩⲁⲣⲱ ⲕ⳿ ⲛ︤ⲙ︥ⲙⲁ ⲩ ⲛ ⲁⲓ̈ⲁⲧ ⲟⲩ ⲟⲛ⳿ ⲛ̄ ⲛ ⲉⲛⲧ ⲁ ⲩ ϫⲱ ⲧ︤ϩ ϩ︦ⲛ︦ ⲧⲉⲕ ϣⲟⲩ ⲱ̂ⲃⲉ⳿ ⲙ̄ ⲡ︤ ⲕ︥ⲉ ϣ ϭ︤ⲙϭⲟⲙ ⲉ ⲟⲙⲕ ⲟⲩ ⲉⲧⲃⲉ ⲛⲉⲩ ⲛⲟϭ ⲛ̄ ⲕⲉⲉⲥ⳿ . ⲉⲧⲉ ⲛ ⲉⲧ︤ ⲕ ϫⲱⲛⲧ︥ ⲉⲣⲟ ⲟⲩ ⲛⲉ⳿ ⲁⲩⲱ ⲉ ⲕ ϥⲱϭⲉ ⲛ̄ⲥⲱ ⲟⲩ . ⲉ ⲛ︤ ⲅ︥ⲉ ϣ ϭ︤ⲙ︥ϭⲟⲙ ⲉⲣⲟ ⲟⲩ ⲁⲛ⳿ ⲉⲧⲃⲉ ⲧⲉⲩ ⲡⲓⲥⲧⲓⲥ⳿ ⲉϩⲟⲩⲛ⳿ ⲉ ⲛⲟⲩⲧⲉ ⲁⲩⲱ ⲡⲉⲩ ⲁⲅⲁⲑⲟⲛ⳿ = ⲛ ⲁⲓ̈ⲁⲧ ⲟⲩ ⲟⲛ⳿ ⲛ̄ ⲛ ⲉⲛⲧ ⲁ ⲩ ⲧⲣⲉ ⲕ ⲕⲁ ⲃⲟⲗ⳿ ⲙ̄ⲙⲟ ⲟⲩ ⲉ ϩⲛⲁ ⲕ ⲁⲛ⳿ ⲙ︤ⲛ︥ ⲛ̄ⲥⲁ ⲧⲣⲉ ⲕ ⲟⲙ ⲕ ⲟⲩ . ⲁⲩⲱ ⲉⲣⲉ ⲡⲓ ⲧⲱϣ ⲛ̄ ⲣⲉϥ ⲧⲁⲛϩⲟ ⲧⲁⲛϩⲟ ⲉⲓⲣⲉ ⲙ̄ ⲙⲟ ⲕ ⲛ̄ ⲉⲃⲓⲏⲛ⳿ ϣⲁ ⲧ ⲥⲩⲛⲧⲉ ⲗⲉⲁ⳿ ⲉⲧⲉⲣⲉ ⲓ︤ⲥ ⲛⲁ ϥⲱⲧⲉ ⲉⲃⲟⲗ⳿ ⲛ̄ ⲛ ⲕⲉ ϣⲱϫ︤ⲡ︥ ⲛ̄ ⲛⲉⲕ ⲙⲉⲉⲩⲉ⳿ ϩⲓϫ︤ⲙ︥ ⲡ ⲕⲁϩ ⲛ︤ ⲅ︥ ⲧ︤ⲙ ⲥⲱⲧ⳿ ⲉ ϣⲱ ⲡⲉ = ⲡ ⲉⲧⲉ ⲙⲉ ϥ ⲥⲓ⳿ ⲡ ⲉⲧ ⲛⲁ ⲱ̂ⲙ︤ ⲕ︥ ⲙ̄ ⲡ ⲉⲧⲉ ⲙⲉ ϥ ⲥⲓ⳿ . ⲉ ⲓ̈ ϣⲁ ϫⲉ ⲉ ⲁⲙ︤ⲛ︥ⲧⲉ ⲉ ⲧ︤ ⲕ︥ ⲛⲁ ⲃⲱⲕ ⲉϩⲣⲁⲓ̈ ⲉⲣⲟ ϥ = ⲙ̄ⲡ︤ ⲕ︥ ⲥ ⲓ⳿ ⲛ̄ ϩⲉⲧ︤ⲃ ⲣⲱⲙⲉ . ⲛ︤ ϥ︥ ⲛⲁ ⲥⲓ ⲁⲛ⳿ ⲉ ⲛ ϩⲱⲧ︤ⲃ ⲙ̄ⲙⲟ ⲕ . ⲁⲩⲱ ⲉ ⲛⲉⲣⲉ ⲧⲉϥ ⲙ︤ⲛ︦ⲧ︥ ⲁⲧ ⲥⲓ⳿ ⲟ̂ ⲛ̄ ⲛⲟϭ ⲁⲛ ⲉⲧ ⲱⲕ⳿ ⲉ ⲥ ⲣ̂ ϩⲟⲩⲟ̂ ⲉⲙⲁ ⲧⲉ . ⲛ̄ ⲁϣ ⲛ̄ ϩⲉ⳿ ⲉ ⲩ ⲛⲁ ⲁⲙⲁϩⲧⲉ⳿ ⲙ̄ⲙⲟ ⲕ ⲛ̄ϩⲏⲧ︤︥ ϥ̄̄ ϣⲁ ⲛ ⲁⲓⲱⲛ⳿ ⲛ̄ ⲛ ⲁⲓⲱⲛ⳿ . ⲛ̄ⲧⲟⲕ ⲁⲩⲱ ⲛ ⲉⲛⲧ ⲁ ⲩ ϫⲱⲕ ⲉⲃⲟⲗ ⲉⲛ ⲛⲉⲩ ⲉⲡⲓⲑⲩⲙⲓⲁ⳿ ⲛ︤ⲙ︥ⲙⲁ ⲕ⳿ . ⲁⲩⲱ ⲛ̄ⲧⲟⲕ ⲛ︤ⲙ︥ⲙⲁ ⲩ ϩ︤ⲛ︥ ⲙ̄ ⲡⲁⲣⲁⲫⲩ ⲥⲓⲥ⳿ = ⲡ ϩⲟϥ⳿ o ⲧⲉϥ ⲙⲁ ⲧⲟⲩ ⲛⲉⲥ ϣⲓ⳿ · ⲁⲩⲱ ⲛ̄ⲧ ⲁ ϥ ⲣ⳿ ⲡ ⲃⲟⲗ⳿ ⲛ̄ ⲧⲉϥ ⲫⲩⲥⲓⲥ ⲁⲛ⳿ ϩ︤ⲙ︥ ⲡⲁⲓ̈ . ⲡ ⲛ ⲟ ⲩ ⲧⲉ ⲅⲁⲣ ⲡ ⲉⲛⲧ ⲁ ϥ ⲕⲁⲁ ⲥ ⲛ̄ϩⲏⲧ︤ ϥ︥ · ⲧⲱⲕ ⲇⲉ ⲛ̄ⲧ ⲁ ⲕ ϫⲡⲟ ⲥ ⲛⲁ ⲕ ⲙⲁⲩ ⲁⲁ ⲕ⳿ . ⲁⲩⲱ ⲉ ⲛ ⲁϣ ⲛ̄ ϩⲉ ⲉ ⲟⲩⲛ̄ ⲧ︤ ⲥ ϣⲓ⳿ . ⲉ ⲟⲩ ⲉ ⲃⲟⲗ ⲙ̄ⲙⲟ ⲕ ⲧⲉ⳿ = ⲻ ⲉ ⲣⲉ ⲡ ϩⲟϥ̂ ⲛ ⲁϣ ϩⲉⲗ ⲙ ⲟⲟⲩ ϣⲁ ⲧⲱⲛ⳿ . ⲙⲉ ϣⲁⲕ ⲅⲁⲣ ⲛ̄ ⲥⲉ ⲡⲱϩ⳿ ϣⲁ ⲛ ⲉⲧ ϩⲏⲛ⳿ ⲉⲣⲟ ϥ · ⲕⲁⲓ ⲅⲁⲣ ⲉϥϣⲁ⳯ ϥⲱϭⲉ ⲟⲛ⳿ ⲏ̂ ⲛ︤ ϥ︥ ⲡⲱϩ︤ⲥ︥ . ⲉ ϥ ⲛⲁ ⲧⲁ ϩⲉ ⲛⲓⲙ . ⲏ̂ ⲉ ϥ ⲛⲁ ⲡⲉϩ︦ ⲥ︦ ⲟⲩⲏⲣ⳿ . ⲉ ϥ ⲛⲁ ϣⲉ ϭⲉ ⲟⲩ ⲏⲣ⳿ . ⲛ̄ⲧⲟⲕ ⲇⲉ ⲡ ⲁⲥⲉⲃⲏⲥ ⲛⲉⲕ ⲙⲁⲧⲟⲩ ⲧⲁϩⲟ̂ ⲛ̄ ⲛ ⲉⲧ ϩ︤ⲛ︥ ⲧ ⲟⲓ ⲕⲟⲩⲙⲉⲛⲏ⳿ ⲧⲏ ⲣ︤ ⲥ︥ . ⲕ ⲡⲱϣ︤ⲥ︥ ⲁⲩⲱ ⲕ ϣⲱϭⲉ ⲛ̄ ⲛ ⲉⲧ ϩ︤ⲙ︥ ⲡ ⲕⲟ ⲥⲙⲟⲥ ⲧⲏⲣ︤ ϥ︥
1	0	sText1	ϫⲓⲛ ⲧ ⲁⲣⲭⲏ⳿ ϣⲁ ϩⲣⲁⲓ̈ ⲉ ⲡ ⲟⲟⲩ ⸗ ⲁ ⲩⲱ ⲟⲩ ⲙⲟⲓ̈ϩⲉ⳿ ⲧⲉ⳿ ϫⲉ ⲛⲓ ⲛⲟϭ ⲙ̄ ⲙⲟ ⲟⲩ ⲉⲧ ⲟϣ⳿ ⲉⲧ ⲛⲏⲩ ⲉⲃⲟⲗ ϩ︤ⲛ︥ ⲣⲱ ⲕ . ⲉ ⲛ︤ ⲅ︥ ϯ ⲥⲟ ⲁⲛ⳿ ⲉ ⲛⲁϥⲧ ⲟⲩ ϩ︤ⲛ︥ ⲧⲉⲕ ϭⲟⲙ ⲧⲏ ⲣ︤ ⲥ︥ · ⲛ ⲁϣ ⲉ ⲛ ⲉⲧ ϩⲁⲣⲉϩ ⲉⲣⲟ ⲟⲩ ϩ︤ⲙ︥ ⲙⲁ ⲛⲓⲙ ⲉ ⲧ︤ⲙ︥ ⲧⲣⲉ ⲩ ⲧⲁ ϩⲟ ⲟⲩ · ⲁⲩⲱ ⲉϣϫⲉ ⲁ ϩⲉⲛ ⲧⲗ̄ϯⲗⲉ⳿ ⲛϩⲏⲧ ⲟⲩ ⲧⲁϩⲉ⳿ ϩⲁϩ⳿ . ⲧⲉ ⲡⲓⲇⲏⲙⲓⲁ⳿ ⲙ̄ ⲡⲉ ⲭ︤ⲥ︥ ⲧ︤ⲃ︥ⲃⲟ̂ ⲙ̄ⲙⲟ ⲟⲩ ⲉⲃⲟⲗ ⲛ̄ϩⲏ ⲧ ⲟⲩ ϣⲁ ⲧ ⲥⲩⲛ ⲧⲉⲗⲉⲓⲁ⳿ ⸗ ⲡ ϩⲟϥ⳿ ⲉ ϣⲁ ϥ ϩⲉ ϥ︤ⲧ︥ ⲙⲟⲟⲩ ⲉ ⲛ ⲃⲁⲗ ⲙ̄ ⲡ ⲥⲱⲙⲁ · ⲛ̄ⲧⲟⲕ ⲇⲉ ⲉ ⲕ ⲛⲟⲩϫⲉ ⲉ ⲛ ⲃⲁⲗ ⲙ︦ ⲡ ϩⲏⲧ⳿ · ⲧⲁⲓ̈ ⲧⲉ ⲑ ⲉ ϩⲉⲛ ⲉⲃⲓ ⲏⲛ⳿ ⲁⲩⲱ ϩⲉⲛ ⲧⲁ ⲗⲁⲓⲡⲱⲣⲟⲥ ⲛⲉ ⲛ ⲉⲛⲧ ⲁ ⲕ ⲁⲁ ⲩ ⲛ̄ ⲃ︤ⲗ︥ⲗⲉ⳿ ϣⲁⲃⲟⲗ ⸗ ⲻ ⲛ︦ ⲑ ⲉ ⲅⲁⲣ ⲉⲧⲉ ⲛⲁ ϣⲉ⳿ ⲧⲉⲕ ⲙⲛ︦ⲧ︥ ⲧⲩⲣⲁⲛⲛⲟⲥ⳿ ⲉ ϩⲣⲁⲓ̈ ⲉϫ︤ⲛ︥ ⲛ ⲉⲛ ⲧ ⲁ ⲩ ϩⲉ⳿ ϩⲁⲣⲁⲧ︤ ⲕ︥ ⲁ ⲕ ϩⲱⲙ⳿ ⲉϫⲱ ⲟⲩ · ⲛ̄ ⲥⲉ ⲛⲁ ϣ ϣⲁ ϫⲉ ⲁⲛ ⲟⲛ⳿ ⲉ ⲧⲉⲕ ⲙ︤ⲛ︦ⲧ︥ ϭⲱⲃ⳿ ⲛ̄ⲛⲁ ϩ︦︤ⲣ̄ⲛ︦ ⲛ ⲉⲧ︤ ⲕ︥ ϩⲉ ϩⲁ ⲣⲁⲧ ⲟⲩ ⲉ ⲩ ϩⲱⲙ⳿ ⲉϫⲱ ⲕ⳿ . ⲉ ⲙ︤ⲛ︥ ⲧ︤ ⲕ︥ ⲕⲉ ϭⲟⲙ ⲏ̂ ⲕⲉ ϩⲱⲃ ⲉ ⲁⲁ ϥ ⲛⲁ ⲩ ϩ︤ⲛ︥ ⲛⲉⲕ ⲙ︤ⲛ︦ⲧ︥ ⲁ ⲥⲉⲃⲏⲥ⳿ . ⲛ̄ⲥⲁ ⲧⲣⲉ ⲕ ϣⲉⲉⲓ⳿ ⲙ̄ ⲡ ⲃⲟⲗ ⲛ̄ ⲛⲉⲩ ⲥⲱ ⲙⲁ ϩ︤ⲛ︥ ϩⲉⲛ ϣⲱ ⲛⲉ ⲉ ⲩ ϣⲟⲃⲉ ϩ︤ⲛ︥ ϩⲁϩ⳿ ⲙ̄ ⲙⲓⲛⲉ⳿ ⲛ̄ ⲧⲕⲁⲥ⳿ ⲕⲁⲧⲁ ⲡ ⲉⲛ ⲧ ⲁ ⲛ ϫⲟⲟ ϥ̂ ϫⲉ ⲉ ⲛⲉ ⲛⲧ ⲁ ⲕ ⲉϣ ⲥⲟⲕ ⲟⲩ ⲣⲱ̂ ⲉ ⲛ̄ ⲧ ⲟⲩ ⲉϩⲣⲁⲓ̈ ⲉ ⲛⲉⲕ ⲃⲟⲧⲉ · ⲛⲉ ⲟ᷍ⲩ ⲉⲣⲟ ⲕ ⲡⲉ⳿ ⲉ ⲧⲣⲉ ⲕ ϯ ⲟⲩⲃⲏ ⲩ ϩ︤ⲛ︥ ϩⲉⲛ ⲫⲁⲛⲧⲁⲥⲓⲁ ⲉ ⲩ ⲟ̂ ⲛ̄ ϩⲁϩ ⲛ̄ ⲥⲙⲟⲧ⳿ · ϩⲱⲥⲧⲉ ⲉ ⲧ︤ⲙ︥ ⲧⲣⲉ ⲕ ⲕⲁⲁ ⲩ ⲉ ⲛ̄ ⲕⲟⲧ︤ⲕ︥ ⲉ ⲩ ⲛⲁⲩ ⲉ ⲣⲟ ⲕ ⲉ ⲕ ϫⲁϩ︤ⲙ︥ ⲧⲏⲣ︤ ⲕ︥ · ⲁⲩⲱ ⲉⲣⲉ ϫⲱϩ︤ⲙ︥ ⲛⲓⲙ ⲙ̄ ⲡⲉⲕ ⲕⲱⲧⲉ · ⲉ ⲕ ⲡⲱⲱ̂ⲛⲉ ⲉ ϩⲟⲩⲛ ⲉ ⲛⲉⲕ ⲃⲟ ⲧⲉ⳿ . ⲁⲩⲱ ⲉⲣⲉ ⲛⲉⲕ ⲃⲟⲧ ⲉ ⲡⲱ ⲱⲛⲉ ⲉϩⲟⲩⲛ ⲉ ⲣⲟ ⲕ . ϩⲱⲥⲧⲉ ⲉ ⲧⲣⲉ ⲩ ⲕⲁ ⲃⲟⲗ ⲉ ⲩ ϩⲟⲣ︤ⲡ︥ . ⲏ̂ ⲉⲩ ϣⲁⲛ ⲧⲱⲟⲩⲛ ⸗ ⲡ ϩⲟϥ ⲅⲁⲣ ⲙ︤ⲛ︥ⲧⲁ ϥ ⲕⲉ ϭⲟⲙ ⲛ̄ⲥⲁ ⲧⲉϥ ⲙⲁⲧⲟⲩ . ⲙ̄̄ⲛ︥ ϭⲓϫ ⲙ̄ⲙⲟ ϥ . ⲟⲩⲇⲉ ⲟⲩⲉⲣⲏⲧⲉ . ⲙ︤ⲛ︥ ⲧⲁⲡ̂ ⲟⲩⲧⲉ ⲓ̈ⲉⲓⲃ⳿ · ⲁⲩⲱ ⲉⲣⲉ ⲛ̄ ⲣⲱ ⲙⲉ ⲣ̂ ϩⲟⲧⲉ ⲁⲛ⳿ ϩⲏⲧ ⲟⲩ ⲛ̄ ⲛⲉϥ ⲛⲁⲁϫⲉ⳿ · ⲁⲗⲗⲁ ϩⲏⲧ︤ ⲥ︥ ⲛ̄ ⲧⲉϥ ⲙⲁⲧⲟⲩ . ⲙ̄ⲙⲟ⳯ ⲟ᷍ⲩ ϩⲱⲱϥ ⲡⲉ⳿ · ϩⲱⲥ ⲉϣϫⲉ ⲟⲩ ⲕⲁ ⲡ̂ⲛ̄ ⲛⲟⲩϩ⳿ ⲡⲉ⳿ ⲉ ϥ ϣⲟⲓ̈ ⲉ ϥ ϭⲟⲛ⳿ ⲉⲙⲁⲧⲉ ⲉ ϥ ⲙⲟ ⲧ︤ⲛ︥ ⲛ̄ ⲧⲁⲕⲟ ϥ̂ · ⲁⲩⲱ ⲡ ⲉⲧ ⲛⲁ ⲣ̂ ⲃⲟⲗ ⲉ ⲧⲉϥ ⲙⲁ ⲧⲟⲩ ⲛ︤ ϥ︥ ⲛⲁ ⲙⲟⲩ ⲁⲛ⳿ ⲉⲧⲃⲏϩⲧ̄̄ ϥ︥̄̄ ⸗ ⲻ ⲛ︦ ⲧⲟⲕ ϩⲱⲱ⳿ ⲕ ⲛ̄ ϩⲟⲩⲟ̂ ⲡ ϫⲁϫⲉ ⲙ︤ⲙ︥ⲧⲁ ⲕ ⲕⲉ ϭⲟⲙ ⲙ̄ⲙⲁⲩ ⲛ̄ⲥⲁ ⲧ ⲙⲁ ⲧⲟⲩ ⲛ̄ ⲛⲉⲕ ⲛⲟ ⲃⲉ · ⲕ ϣⲁⲁⲧ⳿ ⲅⲁⲣ ⲁⲩⲱ ⲕ ϣⲏϣ⳿ ⲉⲃⲟⲗ ⲡⲁⲣⲁ ⲡ ϩⲟϥ · ⲟⲩ ⲙⲟⲛⲟⲛ ϫⲉ ⲁ ⲡ ⲛⲟⲩⲧⲉ ⲁⲁ ⲕ⳿ ⲛ̄ ⲉⲃⲓⲏⲛ⳿ ϩ︤ⲛ︥ ⲛⲁⲓ̈ . ⲁⲗⲗⲁ ⲡⲉⲕ ⲕⲉ ⲥⲙⲟⲧ ⲟⲛ⳿ ⲛ̄ ⲥⲱ ⲙⲁ ⲁ ϥ ⲟⲩⲟϣϥ︤ ϥ︥ ⲛ̄ ⲑ ⲉ ⲉⲧ ⲥⲏϩ⳿ · ⲁⲩⲱ ⲛ̄ ⲑ ⲉ ⲉⲧ︤ ⲛ︥ ⲉⲓⲙⲉ ⲉⲣⲟ ⲕ ϩⲓ ⲧ︤ⲛ︥ ⲧⲉⲕ ⲙ︤ⲛ︦ⲧ︥ ϭⲱⲃ⳿ ⸗ ⲕⲁⲛ ⲡ ⲥⲱⲙⲁ ⲣⲱ̂ ⲙ̄ ⲡ ϩⲟϥ ⲟⲩⲟϫ⳿ ⲛⲁ ϥ ϣⲁⲛⲧ ⲟⲩ ⲧⲁϩⲟ ϥ̂ · ⲛ ⲉⲧ ⲣ̂ ϩⲟⲧⲉ ⲅⲁⲣ ϩⲏ ⲧ︤ ⲕ︥ ⲙ︤ⲛ ⲛⲉⲕ ⲫⲁ⳯ ⲧⲁⲥⲓⲁ⳿ ⲛ̄ ⲧⲉ ⲩ ϣⲏ⳿ . ⲁⲩⲱ ⲟⲛ⳿ ϩ︤ⲙ︥ ⲡⲉ ϩⲟⲟⲩ · ⲛⲁⲓ̈ ⲉⲧⲉⲣⲉ ⲡ ⲉⲧ ϫⲱ̂ ⲛ̄ ⲛⲁⲓ̈ ⲥⲟⲟⲩ⳯ ⲙ̄ⲙⲟ ⲕ ⲛ̄ϩⲏⲧ ⲟⲩ · ⲉ ⲩ ⲣ̂ ϩⲟⲧⲉ ϩⲏⲧ︤ ϥ︥ ⲛ̄ ⲟⲩ ⲕⲱⲱⲥ⳿ · ⲁⲩⲱ ⲡ ⲉⲧ ⲛⲁ ⲣ̂ ⲃⲟⲗ ⲉ ⲛⲉⲕ ⲙ︤ⲛ︦ⲧ︥ ⲁⲥⲉⲃⲏⲥ . ⲙ̄ ⲡⲉϥ ⲣⲟⲟⲩϣ ⲁⲛ ⲡⲉ⳿ ϫⲉ ⲕ ϣⲟⲟⲡ̂ ⸗ ⲻ ⲉ ϣϫⲉ ⲟⲩⲛ̄ⲧⲁ ⲕ ϩⲉⲛ ⲥⲏϥⲉ ⲛ̄ ⲛ ⲟⲩ ⲟⲩⲟⲉⲓϣ · ⲁⲗ ⲗⲁ ⲧⲉⲛⲟⲩ ⲙ︤ⲛ︥ ⲧⲁ ⲕ⳿ . ⲟⲩ ⲁⲧ ϭⲟⲙ ⲅⲁⲣ ⲡⲉ⳿ ⲉ ⲧⲣⲉ ⲧⲉ ⲅⲣⲁⲫⲏ⳿ ϫⲉ ⲡ ⲉⲧ ϣⲟⲟⲡ ⲁⲛ⳿ · ϫⲉ ⲁ ⲛⲉⲕ ⲥⲏϥⲉ ⲱ̂ϫ︤ⲛ ⲉ ⲡ ⲧⲏⲣ︤ ϥ︥ · ⲁⲩⲱ ⲉϣϫⲉ ⲟⲩⲛ̄ ⲟⲩ ⲟⲛ⳿ ⲟⲛ⳿ ϣⲟⲟⲡ ⲛⲁ ⲕ⳿ ⲛ ⲟⲩ ⲕⲁⲛ ⲛⲉ⳿ . ⲁⲗⲗⲁ ⲛⲁ ⲛ ⲉⲛⲧ ⲁ ⲩ ⲣ̄ ⲁⲑ ⲏⲧ ⲛⲉ⳿ ⲉⲁ ⲩ ⲧⲁⲁ ⲩ ⲛⲁ ⲕ⳿ ⲉⲣⲟ ⲟⲩ ⲙⲁⲩⲁⲁ ⲩ . ⲉⲃⲟⲗ ϫⲉ ⲛ̄ ⲣⲱ ⲙⲉ ⲛ ⲉⲧ ϯ ϭⲟⲙ ⲛⲁ ⲕ ⲉ ⲧⲣⲉ ⲕ ϭ︤ⲙ︥ ϭⲟⲙ ⲉϩⲟⲩⲛ⳿ ⲉ ⲣⲟ ⲟⲩ ⸗ ϯ ⲛⲁ ⲧ ⲁⲙⲉ ⲟⲩⲟⲛ ⲛⲓⲙ ⲉ ⲡ ⲉⲧ ϣⲟⲟⲡ ⲙ̄ⲙⲟ ⲕ⳿ · ⲁⲩⲱ ⲡ ⲉⲛⲧ ⲁ ⲩ ⲁⲁ ϥ ⲛⲁ ⲕ⳿ . ⲛ︦ ⲑ ⲉ ⲅⲁⲣ ⲛ̄ ⲟⲩ ⲙⲁ ⲧⲟⲓ̈ ⲉ ⲁ ⲡ︤︥ ⲣⲣⲟ⳿ ϣⲱ ⲱⲧ⳿ ⲛ̄ ⲛⲉϥ ϭⲓϫ ⲙ̄ⲛ︥ ⲛⲉϥ ⲟⲩⲉⲣⲏ ⲧⲉ . ⲁⲩⲱ ⲁ ϥ ϥⲓ ⲛ̄ⲧⲟⲟⲧ︤ ϥ︥ ⲛ̄ ⲧⲉϥ ⲥⲏϥⲉ ⲙ︤ⲛ︥ ⲛⲉϥ ϩⲟⲡⲗⲟⲛ⳿ . ⲁⲩⲱ ⲛⲉϥ ϩⲛⲁⲁⲩ ⲧⲏ ⲣ ⲟⲩ ⲙ̄ ⲙⲓϣⲉ . ⲁ ϥ ⲁⲁ ϥ ⲛ̄ ϣ︤ⲙ︥ⲙⲟ⳿ ⲉ ⲡⲉϥ ⲙⲁ⳿ ⲁⲩⲱ ⲉ ⲧⲉϥ ⲡⲟⲗⲓⲥ⳿ · ⲉⲃⲟⲗ ϫⲉ ⲁ ϥ ϯ ⲟⲩ ⲃⲏ ϥ̂ . ⲁⲩⲱ ⲉⲧⲃⲉ ⲧⲉϥ ⲙⲛ︦ⲧ︥ ϩⲁⲣ︤ϣ ϩⲏⲧ ⲁ ϥ ⲕⲁⲁ ϥ ⲉ ϥ ⲟ̂ⲛ︤ϩ︥ ϣⲁ ⲡⲉ ϩⲟ ⲟⲩ ⲉⲧ︤ ϥ︥ ⲟⲩⲱϣ ⲉ ϥⲓⲛ̄ⲧⲉϥ ⲯⲩ ⲭⲏ ⲛ̄ϩⲏⲧ︤ ϥ︥ . ⲧⲁⲓ̈ ⲧⲉ ⲑ ⲉ ⲛ̄ⲧ ⲁ ⲩ ⲁⲁ ⲥ ⲛⲁ ⲕ⳿ . ⲧⲁⲓ̈ ⲧⲉ ⲑ ⲉ ⲛ̄ⲧ ⲁ ⲩ ϣⲁϣ︤ ⲕ︥ ⲉⲃⲟⲗ ⲁ ⲩ ⲛⲟϫ︤ ⲕ︥ ⲉⲃⲟⲗ ϩ︤ⲛ︥ ⲧ ⲡⲉ⳿ · ⲁⲩⲱ ⲉⲃⲟⲗ ϩ︤ⲛ︥ ⲧⲉ ⲥⲧⲣⲁⲧⲓⲁ⳿ ⲧⲏⲣ︤ ⲥ︥ ⲛ̄ ⲛ̄ ⲁⲅⲅⲉⲗⲟⲥ⳿ . ϫⲉ ⲁ ⲕ ⲧⲟⲗⲙⲁ⳿ ⲛ ⲥⲟϭ ⲁⲩⲱ ⲡ︤ ⲃ̄ⲗ︥̄ ⲗⲉ⳿ ⲉ ⲛ︤ ⲅ︥ ⲉⲓⲙⲉ ⲁⲛ⳿ ϫⲉ ⲛⲉ ⲡ ⲟⲙⲉ⳿ ⲡ ⲉⲧ ⲛⲁ ϯ ⲟⲩⲃⲉ⳿ ⲛ ⲉⲛⲧ ⲁ ϥ ⲡⲗⲁⲥ ⲥⲉ ⲙ̄ⲙⲟ ϥ ⲛ̄ ⲟⲩ ϩⲛⲟ̂ⲉϥⲥⲏϣ⳿ . ⲁⲩⲱ ⲛ̄ ⲟⲩ ϩⲛⲟ ⲁⲛ⳿ ⲉ ϥ ⲧⲁⲉⲓⲏⲩ ϫⲓⲛ ⲙ̄ ⲡⲓ ⲛⲁⲩ . ⲟ ⲩⲧⲉ ⲟⲛ⳿ ϩⲁ ⲑ ⲏ⳿ ⲙ̄ⲡⲁⲧ︤ ⲕ ϩⲉ⳿ ⲉⲃⲟⲗ ⲙ̄ ⲡ︤ ⲕ︥ⲁϩ ⲉⲣⲁⲧ︤ ⲕ︥ ϩ︤ⲙ︥ ⲙⲉ ⲉⲛⲉϩ⳿ · ⲙ̄ⲡⲉ ⲧⲁⲉⲓⲟ̂ ⲟⲛ⳿ ϣⲱⲡⲉ ⲛⲁ ⲕ⳿ ⲉ ⲛⲉϩ⳿ · ⲕ ⲥϩⲟⲩ ⲟ̂ⲣ︤ⲧ︥ ⲅⲁⲣ ⲛ̄ⲛⲁ ϩ︤ⲣ︦ⲙ︥ ⲡ ⲛⲟⲩⲧⲉ ϫⲓⲛ ⲉϥ ⲧⲁⲙⲓⲟ̂ ⲙ̄ⲙⲟ ⲕ · ϥ ⲥⲟ ⲟⲩⲛ ⲅⲁⲣ ⲉ ⲛⲁ ⲧⲉⲕ ⲁⲣⲭⲏ⳿ . ⲙ︤ⲛ︥ ⲛⲁ ⲧⲉⲕ ϩⲁⲏ⳿ ϫⲉ ϩⲉⲛ ⲡⲟⲛⲏⲣⲟ⳯ ⲧⲏⲣ ⲟⲩ ⲛⲉ⳿ ϩⲓ ⲕⲁ ⲕⲓⲁ⳿ ϩⲓ ⲫⲑⲟⲛⲏ ⲣⲓⲁ⳿ · ⲡ ⲇⲣⲁⲡⲉ ⲧⲏⲥ ⲛⲁⲙⲉ⳿ ⲛ̄ ϩ︤ⲙ︥ ϩⲁⲗ ⲛ̄ ⲁⲧ ϣⲁⲩ · ⲛ̄ⲧ ⲁ ϥ ⲡⲱⲧ ⲉ ⲃⲟⲗ ⲙ̄ ⲡⲉϥ ϫⲟ ⲉⲓⲥ . ⲉ ⲛ︤ ⲅ︥ ⲛⲁ ϣ ⲡⲱⲧ ⲁⲛ⳿ ⲁⲩⲱ ⲉ ⲛ︤ ⲅ︥ ⲛⲁ ϣ ϩⲱⲡ̂ ⲁⲛ⳿ ⲉⲣⲟ ϥ ⸗ ϯ ⲥⲟⲟⲩⲛ ⲛ̄ ⲟⲩ ϩⲱⲃ ⲉ ⲛ︤ ϥ︥ ϩⲏⲡ ⲁⲛ⳿ ⲉ ⲛ ⲥⲁⲃⲉ ⲟⲩ . ϫⲉ ⲡⲉ ⲭ︤ⲥ︥ ⲙⲉⲛ⳿ ⲛ̄ⲧ ⲁ ϥ ⲁⲛ ⲉⲭⲉ⳿ ⲁⲩⲱ ⲛ̄ ⲧ ⲁ ϥ ϥⲓ ϩⲁ ⲛ ⲉⲛ ⲧ ⲁ ⲩ ⲥ̄ⳁⲟⲩ︥ ⲙ̄ⲙⲟ ϥ ⲉⲃⲟⲗ ϩⲓⲧⲟⲟⲧ︤ ⲕ︥ ϩ︤ⲙ︥ ⲡⲉⲕ ϣⲟϫⲛⲉ ⲙ̄ ⲡⲟⲛⲏⲣⲟⲛ⳿ ⲛⲧⲟⲕ ⲇⲉ ⲉⲧⲃⲉ ⲧⲉⲕ ⲙⲛ︦ⲧ ϭⲱⲃ⳿ ⲛ ⲅ̄ ϭ̄ⲛ ⲉ ⲕ ⲛⲁ ⲣ ⲟⲩ ⲁⲛ⳿ ⲛ̄ⲛⲁϩ︦ⲣ̄̄ⲛ︥̄̄ ⲛ ⲉⲧ ⲁⲝⲓⲟⲩ ⲉ ⲧⲣⲉ ⲓ︤̄ⲥ︥̄ ⲧⲁⲕⲟ ⲕ⳿ ⲙ̄ ⲡ ⲕⲱ ⲧⲉ ⲙ̄ ⲡⲉϥ ⲗⲁⲟⲥ⳿ ⲁⲩⲱ ⲛ︤ ϥ︥ ϥⲟⲧ︤ ⲕ︥ ⲉⲃⲟⲗ⳿ ⸗ ⲉⲃⲟⲗ ⲇ ⲉ ϫⲉ ⲛ̄ⲧ︤ⲕ︥ ⲟⲩ ⲧⲓ ⲙⲓⲛⲉ ⲫⲁⲛⲉⲣⲟ⳯̀⳿ ⲟⲩⲕ ⲉⲧⲓ⳿ ⲙ︤ⲛ︥ ϩⲱⲕ . ⲟⲩⲧⲉ ⲥⲏϥⲉ ϩⲓ ⲕⲉⲗⲉ ⲃⲉⲓⲛ⳿ . ⲙ︤ⲛ︥ ⲙⲟ ϫ︤ϩ︥ ⲛ̄ⲥⲁ ⲡ ⲡⲉⲓ ⲣⲟⲛ⳿ . ⲙ︤ⲛ︥ ⲡⲟ ⲇⲏⲣⲏ⳿ . ⲟⲩⲧⲉ ⲃⲁⲗⲗⲉⲓⲛ⳿ · ⲙⲛ︥ ⲉⲓⲛⲉ ⲛ̄ ⲉⲃⲣⲏϭⲉ · ⲙ︤ⲛ︥ ϩⲛⲟ⳿ . ⲟⲩⲧⲉ ⲙ︤ⲛ︥ ϩⲱⲕ⳿ ϣⲟⲟⲡ ⲛⲁ ⲕ⳿ ϫⲓⲛ ⲡⲉⲓ̈ ⲛⲁⲩ . ⲛ̄ ⲑ ⲉ ⲛ̄ ⲛⲁ ϩⲣⲁⲫⲁ ⲏⲗ⳿ ⲙ︤ⲛ︥ ⲅⲁⲃⲣⲓⲏⲗ⳿ ⲁⲩⲱ ⲛⲁ ⲡ ⲛⲟϭ ⲛ̄ ⲁⲣⲭⲁⲅⲅⲉⲗⲟⲥ⳿ ⲙⲓⲭⲁⲏⲗ⳿ · ⲙⲛ̄ ⲛⲁ ⲛ ⲁⲅⲅⲉⲗⲟⲥ ⲧⲏⲣ ⲟⲩ ⸗ ⲛ ⲉⲧ ϣ ⲟⲟⲡ ⲛⲁ ⲕ⳿ ⲁⲩⲱ ⲉⲧ︤ ⲕ︥ ⲣ̀ ϩⲟⲩⲟ̂ ⲛ̄ ϩⲏⲧ ⲟⲩ . ϯ ⲛⲁ ⲟⲩ ⲟⲛϩ ⲟⲩ ⲉⲃⲟⲗ ⲉ ⲟⲩⲟⲛ ⲛⲓⲙ · ⲉ ⲡ ⲙⲁ ⲛ̄ ⲟⲩ ϩⲱⲕ⳿ ⲛ̄ ⲁⲅⲅⲉⲗⲟⲥ ⲁⲩⲱ ⲟⲩ ⲍⲱⲛⲏ⳿ . ⲟⲩ ϩⲱⲕ ⲛ̄ ⲇⲓⲁⲃⲟⲗ ⲟ⳿ ⲥ ⲡ ⲉⲛⲧ ⲁ ⲕ ⲧⲁⲁ ϥ ϩⲓⲱⲱ ⲕ⳿ . ⲁⲩⲱ ⲟⲩ ⲙⲟϫϩ︥ ⲛ̄ ϭⲟⲗ ⲡ ⲉⲛⲧ ⲁ ⲕ ⲙⲟⲣ︤̄ ⲕ̄︥ ⲙ̄ⲙⲟ ϥ ⸗ ⲉ ⲡ ⲙⲁ ⲛ̄ ⲟⲩ ⲉⲓⲛⲉ ⲛ︦ ⲉⲃⲣⲏϭⲉ ⲁⲩⲱ ⲟⲩ ϩ︤̄ⲃ̄︥ⲥⲱ̂ ⲉ ⲥ ⲣ⳿ ⲟⲩ ⲟ̂ⲉⲓⲛ⳿ . ⲟⲩ ⲉⲓⲛⲉ ⲛ̄ ⲕⲁⲕⲉ ⲡ ⲉⲧ ϣⲟⲟⲡ ⲙ̄ⲙⲟ ⲕ · ⲁⲩⲱ ⲟⲩ ϩⲟⲓ̈ⲧⲉ ⲛ̄ ⲕ︤ⲣ︦ⲙ︥ⲧ︤ⲥ︥ ϩⲓ ϩⲧⲟⲙ ⲧ︤ⲙ︥ ϩⲓ ϭⲟⲥ︤ⲙ︥ ⲧ ⲉ ⲧ ϩⲓϫⲱ ⲕ⳿ ⲡ ⲕⲁⲕⲉ ⲧⲏⲣ︤ ϥ︥ ⸗ ⲉ ⲡ ⲙⲁ⳿ ⲛ︦ ⲟⲩ ⲥⲏϥⲉ ⲛ̄ ⲁⲅⲅⲉ ⲗⲟⲥ ⲁⲩⲱ ⲟⲩ ϭⲟⲙ ⲙ̄ ⲡ︤ⲛ︦ⲁ︥ ⲉ ϥ ⲟⲩⲁⲁⲃ · ⲟⲩ ⲙ︤ⲛ︦︤ⲧ︥ⲁ ⲧ ϭⲟⲙ ⲧ ⲉⲧ ϣⲟⲟⲡ ⲛⲁ ⲕ⳿ · ⲁⲩⲱ ⲡ ⲟⲩⲱ̂ϣ︤ϥ︥ ⲙ︤ⲛ︥ ⲡ ϫⲱϩ︤ⲙ︥ ⲧⲏ ⲣ︤ ϥ︥ · ⲁⲩⲱ ⲛⲉⲕ ϩⲃⲏⲩⲉ ⲧⲏⲣ ⲟⲩ ⲉ ⲩ ϣⲟⲟⲡ ⲛⲁ ⲕ⳿ ⲉⲃⲟⲗ ϩ︤ⲛ︥ ⲛ︥ ϫⲓ ⲛ ϭⲟⲛ︤ⲥ︥ ⲙ︤ⲛ︥ ⲙ̄ ⲙ︤ⲛ︦ⲧ︥ ⲛⲟⲉⲓⲕ⳿ · ⲙ︤ⲛ︥ ⲛ̄ ⲥⲱⲱϥ ⲁⲩⲱ ⲛ̄ ⲕⲱϩ⳿ . ⲙ︤ⲛ︥ ⲛⲉⲕ ⲕⲉ ⲙ︤ⲛ︦ⲧ︥ ⲁⲥⲉⲃⲏⲥ⳿ ⲉⲧ︤ ⲛ︥ ⲣ̂ ⲭⲣⲓⲁ ⲁⲛ⳿ ⲛ̄ ϫⲟ ⲟⲩ ⲟⲩⲁ̂ ⲟⲩⲁ̂ · ⲁ ⲛ ⲥⲟⲩⲱ̂ⲛ ⲟⲩ ⲅⲁⲣ ⲧⲏⲣ ⲟⲩ ⲁⲩⲱ ⲁ ⲛ ⲉⲓⲙⲉ ϫⲉ ⲛ̄ⲧⲟⲕ ⲁⲩⲱ ⲛⲉⲕ ⲛⲟⲃⲉ ⲟⲩ ϩⲩⲗⲏⲧⲉ⳿ ⲛ̄ ϭ︤ⲗ︥ⲗ︤ⲙ︥ ⲉ ⲥ ⲕⲏ⳿ ϩⲓϫ︤ⲛ︥ ⲛⲉⲥ ⲉⲣⲏⲩ ⲉ ⲡ ⲉⲧ ⲛⲁ ⲛⲉϫ ⲟⲩ ⲕⲱϩ︤ⲧ︥ ⲉϫⲱ ⲥ⳿ ⲁⲩⲱ ⲛ︤ ϥ︥ ϫⲉⲣⲱ ϥ̂ ⲛ̄ϩⲏⲧ︤ ⲥ︥ ⲥ ⲛⲁ ⲣ̂ ⲕⲣ︥ⲙⲉⲥ ⲛ̄ⲛⲁ ϩⲣⲁ ϥ̂ · ⲡ ⲉⲧ ⲛⲁ ⲁⲙⲉⲗⲉⲓ⳿ ⲇⲉ ⲉ ϣⲁ ⲥ ⲣ̂ ⲥⲟⲧⲉ ϩⲓ ⲥⲏϥⲉ ϩⲓ ⲥⲕⲉⲩ ⲟⲥ⳿ ⲛⲓⲙ ⲙ̄ ⲡⲟ ⲗⲉⲙⲓⲕⲟⲛ⳿ ⲛ̄ⲛⲁ ϩⲣⲁ ϥ̂ ⸗ ϩ ⲉⲑⲛⲟⲥ ⲅⲁⲣ ⲛⲓⲙ ⲛ̄ ⲁⲧ ⲛⲟⲩⲧⲉ ⲛ̄ⲧ ⲁ ⲕ ⲣⲁϩⲧ ⲟⲩ ϩ︤ⲛ︥ ⲛⲉⲕ ⲁⲛⲟⲙⲓⲁ⳿ ⲧⲏⲣ ⲟⲩ · ⲁⲩⲱ ϩ︤ⲛ︥ ⲟⲩ ⲙⲉⲣⲉϩ ⲁⲛ⳿ ⲏ̄ ⲕⲉ ⲥⲟⲧ ⲃⲉϥ⳿ · ⲛ̄ ⲣ︤ⲙ︥ ⲛ̄ ⲛⲟⲩⲧⲉ ⲇⲉ ⲛⲁ ⲙⲉ⳿ ⲉ ⲩ ⲣⲱϩ︤ⲧ︥ ⲛ̄ ⲧⲟⲟⲩ ⲙ̄ⲙⲟ ⲕ ϩ︤ⲙ︥ ⲡⲉⲩ ⲧ︤ⲃ︥ⲃⲟ̂ ⲁⲩⲱ ϩ︤ⲛ︥ ⲧⲉⲩ ⲇⲓⲕⲁⲓ ⲟ̂ⲥⲩⲛⲏ⳿ ⲙ̄ ⲙⲓⲛⲉ ⲛⲓⲙ ⲛ̄ ϩⲱⲃ ⲛ̄ ⲁ ⲅⲁⲑⲟⲛ⳿ ϩ︤ⲛ︥ ⲙ︤ⲛ︦ⲧ︥ ⲉⲩⲥⲉⲃⲏⲥ ⲛⲓⲙ ⸗ ⲕ ⲟⲩⲟ̂ⲛ︤ϩ︥ ⲉⲃⲟⲗ ⲟⲩⲛ⳿ ⲁⲗⲏⲑⲱⲥ⳿ ϫⲉ ⲧⲉⲕ ϭⲟⲙ ⲁⲛ ⲧⲉ ⲉⲛⲉϩ⳿ · ⲟⲩ ⲧⲉ ⲛ̄ⲧⲟⲕ ⲟⲩⲧⲉ ⲛⲉⲕ ⲇⲁⲓⲙⲱⲛ⳿ ⲉ ⲧⲣⲉ ⲟⲩ ⲣⲱⲙⲉ ⲣ̂ ⲛⲟⲃⲉ ⲭⲱⲣⲓⲥ⳿ ⲧⲣⲉ ⲡⲉϥ ⲟⲩⲱϣ ⲣ̂ ϣⲟⲣ︤︥ⲡ ⲉ ⲡⲉⲕ ⲙⲉⲉⲩⲉ · ⲁⲩⲱ ⲧⲉϥ ⲉⲡⲓⲑⲩⲙⲓⲁ⳿ ϩⲁ ⲑ ⲏ⳿ ⲙ̄ ⲡⲉⲕ ϣⲟ ϫⲛⲉ⳿ . ⲏ̂ ⲉ ⲥ ⲟⲩ ⲏϩ⳿ ⲛ̄ⲥⲱ ϥ ⸗ ⲉ ⲧⲃⲉ ⲙ̄ ⲡⲉⲓⲣⲁ ⲥⲙⲟⲥ ⲇⲉ ⲉⲧ︤ ⲕ︥ ⲃⲗⲁⲡⲧⲉⲓ⳿ ⲛ̄ϩⲏ ⲧ ⲟⲩ ⲛ̄ ⲛ̄ ⲥⲱⲙⲁ ⲛ̄ ⲛ ⲉⲧ ϯ ⲟⲩⲃⲉ⳿ ⲛⲉⲕ ⲗⲟⲅⲓⲥⲙ ⲟ⳿ ⲥ ⲛ̄ ⲃⲟⲧⲉ⳿ . ⲙ̄ ⲡⲱⲕ ⲁⲛ⳿ ⲡⲉ ⲡ ϩⲱⲃ⳿ · ⲁⲗⲗⲁ ⲡⲁ ⲧ ⲁⲛⲟ ⲭⲏ ⲙ̄ ⲡ ⲛⲟⲩⲧⲉ ⲡⲉ⳿ · ⲁⲩⲱ ⲣⲱ̂ ϫⲉ ϭⲟⲙ ⲛⲓⲙ ⲛ̄ ⲣⲉϥ ⲣ̂ ϩⲱⲃⲉ ⲡ ⲡⲟ ⲛⲏⲣⲟⲛ⳿ ⲟⲩ ϭⲟⲙ ⲁⲛ ⲧⲉ⳿ · ⲛ̄ ⲑ ⲉ ⲛ̄̂ ⲧⲉⲧ︤ⲛ︥ ϩⲏⲧ︤ⲕ︥ ⲁⲩⲱ ⲉⲧ ϩ︤ⲛ︥ ⲛⲉⲕ ⲣⲱ ⲙⲉ . ⲛⲉⲕ ⲣⲱⲙⲉ ⲇⲉ ⲏ̂ ⲛ ⲉⲛⲧ ⲁ ⲩ ⲣ̄ ⲛⲉⲕ ⲣⲱⲙⲉ ⲛⲉ ⲛⲁⲓ̂ ⲧⲏⲣ ⲟⲩ ⲛ̄ⲧ ⲁ ⲡ ⲉⲩⲁⲅⲅⲉⲗⲓⲟⲛ⳿ ⲟⲡ ⲟⲩ ⲉ ⲡ ⲧⲱϩ⳿ ⲉⲧ ⲟⲩ ⲛⲁ ⲣⲟⲕϩ ϥ︥ ϩ︤ⲛ︥ ⲟⲩ ⲕⲱϩ︤ⲧ︥ ⲉ ⲙⲉ ϥ ⲱ̂ϣ︤ⲙ︥ ⸗ ⲁ ⲛⲁⲩ ϫⲉ ⲉ ⲛⲉⲓ̈ ⲥⲱϣ ⲛ̄ ⲧⲉⲓ̈ ϩⲉ⳿ ⲛ̄ ⲟⲩ ⲁⲅⲅⲉⲗⲟⲥ⳿ ⲛ̄ⲧⲉ ⲡ ⲛⲟⲩⲧⲉ ⲙⲏ ⲅⲉⲛⲟⲓⲧⲟ̂ · ϥ ⲥⲙⲁⲙⲁⲁⲧ⳿ ⲛ̄ ⲧⲟϥ ⲛ̄ ϩⲟⲩⲟ̂ · ⲛⲉ ϥ ⲛⲁ ⲣⲟⲕϩ︤ ⲧ︥ ⲡⲉ⳿ ϩ︤ⲙ︥ ⲡⲉϥ ϣⲁϩ⳿ ⲛ̄ ⲕⲱϩ︤ⲧ · ⲉⲃⲟⲗ ϫⲉ ⲟⲩⲛ̄ ϭⲟⲙ ⲙ̄ ⲙⲟ ϥ · ⲛ̄ⲧⲟⲕ ⲇⲉ ⲕⲣⲟⲛⲟⲥ⳿ ϯ ⲥⲱϣ ⲙ̄ⲙⲟ ⲕ · ⲁⲩⲱ ϯ ϫⲱ̂ ⲛ̄ ⲛⲁⲓ̈ ⲉϩⲟⲩⲛ ⲉⲣⲟ ⲕ ⲙ︤ⲛ︥ ⲛ ⲉⲧ ⲣ̂ ϩⲟⲩⲟ⳿ ⲉ ⲛⲁⲓ̈ ϩ︤ⲙ︥ ⲡⲉ ϩⲟ ⲟⲩ . ⲙⲁⲗⲗⲟⲛ⳿ ⲇⲉ ϩ︤ⲛ︥ ⲧⲉ ⲩϣⲏ⳿ ⲁⲩⲱ ⲙ̄ ⲙⲏⲛⲉ⳿ ⲙ̄ ⲙⲏⲛⲉ⳿ . ⲙⲡ︤ ⲕ︥ ϭ︤ⲛ ⲉ ⲕ ⲛⲁ ⲣ ⲟ᷍ⲩ ⲛⲁ ⲓ̈ ⸗ ⲉⲛⲉ ⲟ ⲩⲛ̄ ϭⲟⲙ ⲅⲁⲣ ⲙ̄ ⲙⲟ ⲕ . ⲁⲩⲱ ⲉⲛⲉ ⲧ ⲃⲟⲏ̂ⲑⲉⲓⲁ ⲁⲛ ⲧⲉ⳿ ⲙ̄ ⲡⲉ ⲭ︤ⲥ︥ ⲛⲉ ⲕ ⲛⲁ ϭⲱ ⲁⲛ ⲡⲉ⳿ · ⲛ︦ ⲟⲩ ϭⲣⲟ⳿ ⲛⲁ ⲕ ⲁⲛ ⲡⲉ⳿ ϫⲉ ⲁ ⲕ ⲙⲉϩ ⲡ ⲥⲱⲙⲁ⳿ ⲛ̄ ⲧ ⲕⲁⲥ⳿ ⲙ̄ ⲡⲟⲛⲏⲣⲟⲛ⳿ ⲉϣϫⲉ ⲧⲁⲓ̈ ⲧⲉ ⲧⲉⲕ ϭⲟⲙ . ⲛⲓⲙ ⲛ ⲉⲛ ⲉⲧ︤ ⲕ︥ ϭⲣⲟ ⲉⲓⲧ⳿ ⲉⲣⲟ ⲟⲩ ⲛ̄ⲥⲁ ⲛ ⲉⲛⲧ ⲁ ⲕ ⲣⲁϩⲧ ⲟⲩ ⲉϩⲣⲁⲓ̈ ⲉ ⲙ ⲡⲁⲣⲁ ⲫⲩⲥⲓⲥ ⲙ̄ ⲙⲓⲛⲉ ⲛⲓⲙ ⲙ︤ⲛ︥ⲛ̄ⲥⲁ ⲡ ⲥⲟⲟⲩⲛ⳿ . ⲁⲩⲱ ϩ︤ⲛ︥ ⲧ︤ ⲙ︤ⲛ︥ⲧ ⲁⲧ ⲥⲟ ⲟⲩⲛ ⲁⲛ⳿ ⸗ ⲟⲩ ⲟ ⲛ ⲅⲁⲣ ⲛⲓⲙ ⲉⲧⲉ ⲙ̄ⲡⲁⲧ ⲟⲩ ⲥⲟⲩ ⲱ̂ⲛ︤ ⲅ︥ ⲙ︤ⲛ︥ ⲛⲉⲕ ⲙⲁⲅⲓⲁ⳿ · ⲟⲩⲛ̄ ⲧⲁ ⲩ ⲟⲩ ⲥⲩⲛⲭⲱ ⲣⲏⲥⲓⲥ⳿ ⲙ̄ ⲡⲉ ⲙ ⲧⲟ̂ ⲉⲃⲟⲗ ⲙ̄ ⲡ ϫⲟ ⲉⲓⲥ · ⲏ̂ ⲉ ⲕ ⲟ︦ ⲛ ⲕⲣⲓⲧⲏⲥ⳿ ⲡ ⲥⲁϩ⳿ ⲛ̄ ⲙ̄ ⲙ︤ⲛⲧ ⲥⲁ ⲛ ⲕⲟⲧ︤ⲥ︥ · ⲥⲟⲡ ⲙⲉⲛ̂ⲉⲕ ⲡⲓⲑⲉ⳿ ⲛ̄ ⲛ ⲉⲧ︤ ⲕ︥ ⲉⲓⲛⲉ ⲙ̄ⲙⲟ ⲟⲩ ⲉϩⲣⲁⲓ̈ ⲉ ⲡ ⲛⲟⲃⲉ ϫⲉ ⲡ ⲛⲟⲩⲧⲉ ⲛⲁ ϥⲓ ⲱⲡ̂ ⲛ︤ⲙ︥ⲙⲁ ⲩ ⲁⲛ⳿ · ⲥⲟⲡ ⲉ ⲕ ϣⲧⲟⲣ ⲧ︤ⲣ ⲙ̄ⲛ ϩⲏⲧ⳿ ⲛ̄ ⲛ ⲉⲧ ⲟⲩⲱϣ ⲉ ⲉⲓ⳿ ⲉⲃⲟⲗ ϩ︤ⲛ︥ ⲛⲉⲕ ⲡⲟⲛⲏⲣⲟⲛ⳿ ϫⲉ ⲡ ⲛⲟⲩⲧⲉ ⲛⲁ ⲕ ⲱ̂ ⲛⲁ ⲩ ⲉⲃⲟⲗ ⲁⲛ⳿ · ϩⲱⲥ ⲉϣϫⲉ ⲛ̄ ⲧ ⲁ ⲕ ⲥⲟⲩⲛ̄ ⲡ ⲙⲉ ⲉⲩⲉ⳿ ⲙ̄ ⲡ ⲉⲧ ϫⲟ ⲥⲉ . ⲁⲩⲱ ⲙ̄ ⲙ︤ⲛ︦ⲧ︥ ϣⲁ ⲛ ϩⲧⲏ ϥ ⲛ̄ ⲛ̄ ϣⲁϫⲉ ⲛ̄ ϯ ⲫⲱ ⲛⲏ⳿ . ϫⲉ ⲙⲁⲣⲉ ⲡ ⲁⲥⲉⲃⲏⲥ ⲕⲱ̂ ⲛ̄ⲥⲱ ϥ ⲛ̄ ⲛⲉϥ ϩⲓⲟⲟⲩⲉ⳿ . ⲁⲩⲱ ⲡ ⲣⲱⲙⲉ ⲛ̄ ⲁⲛⲟ ⲙⲟⲥ ⲛ̄ ⲛⲉϥ ϣⲟ ϫⲛⲉ . ⲙⲁⲣⲉ ϥ ⲕⲟⲧ︤ ϥ︥ ⲉ ⲡ ϫⲟⲓ̈ⲥ ⲁⲩⲱ ϥ ⲛⲁ ⲛⲁ⳿ ⲛⲁ ϥ · ϫⲉ ϥ ⲛⲁ ⲧⲁϣⲉ ⲕⲱ̂ ⲉⲃⲟⲗ ⲉⲙⲁ ⲧⲉ ⲛ̄ ⲛⲉⲧ︤ⲛ︥ ⲛⲟ ⲃⲉ · ⲛⲉⲣⲉ ⲛⲁ ϣⲟϫⲛⲉ ⲅⲁⲣ ⲟ̂ ⲁⲛ⳿ ⲛ̄ ⲑ ⲉ ⲛ̄ ⲛⲉⲧ︤ⲛ︥ ϣⲟϫⲛⲉ · ⲁⲩⲱ ⲛⲉⲣⲉ ⲛⲁ ϩⲓⲟⲟⲩⲉ⳿ ⲟ̂ ⲁⲛ⳿ ⲛ̄ ⲑ ⲉ ⲛ̄ ⲛⲉ ⲧ︤ⲛ︥ ϩⲓⲟⲟⲩⲉ⳿ . ⲁⲗ ⲗⲁ ⲛ̄ ⲑ ⲉ ⲉⲧⲉⲣⲉ ⲧ ⲡⲉ ⲟⲩⲏⲩ ⲉⲃⲟⲗ⳿ ⲙ̄ ⲡ ⲕⲁϩ . ⲧⲁⲓ̈ ⲧⲉ ⲑ ⲉ ⲉⲧⲉⲣⲉ ⲧⲁ ϩⲓⲏ⳿ ⲟⲩⲏⲩ ⲉ ⲃⲟⲗ ⲛ̄ ⲧⲉⲧ︤ⲛ︥ ϩⲓⲏ̂ . ⲁⲩⲱ ⲛⲉⲧ︤ⲛ︥ ⲙⲉⲉⲩⲉ ⲙ̄ ⲡⲁ ⲙⲉ ⲉⲩⲉ ⸗ ⲙ︤ⲛ︥ ⲧ︦ ⲕ̄ ϭⲟⲙ ⲙ̄ⲙⲁⲩ ⲡ ⲇⲁⲓⲙⲟⲛⲓⲟⲛ⳿ ⲛ̄ⲥⲁ ⲧⲁⲕⲟ̂ · ⲟⲩ ⲙ︤ⲛ︦ⲧ︥ ⲣⲉϥ ϫⲓ ⲟⲩⲁ̂ ⲡⲉ ϫⲟⲟ ⲥ ϫⲉ ⲟⲩ ⲛ̄ ϭⲟⲙ ⲙ̄ⲙⲟ ⲕ ⲉ ⲧⲁⲛⲟ̂ · ⲏ̂ ⲉ ⲣ⳿ ⲟⲩ ϩⲱⲃ ⲉ ⲛⲁⲛⲟⲩ ϥ . ⲛ̄ ⲑ ⲉ ⲉⲧⲉⲣⲉ ⲛ̄ ϩⲉⲗⲗⲏⲛ⳿ ⲙⲉⲉⲩⲉ ⲉ ⲡⲁⲓ̈ . ϣⲁⲛⲧ︤ ⲕ︥ ⲧⲁⲁ ⲩ ⲉⲧⲟⲟ̂ⲧ︤ ϥ︥ ⲙ̄ ⲡ ϣⲁⲁⲣ⳿ ⲛ̄ ⲧ ⲟⲣ ⲅⲏ⳿ ⲙ̄ ⲡ ⲛⲟⲩⲧⲉ ⸗ ⲻ ⲉ ϣⲁⲣⲉ ⲛ ⲉⲧⲉ ⲧⲉⲩ ⲥⲩⲛⲏⲑⲓⲁ⳿ ⲡⲉ ⲙⲓϣⲉ ⲛ︤ⲙ︥ⲙⲁ ⲕ ϫⲟⲟ ⲥ ⲛ̄ ⲧⲉⲓ̈ ϩⲉ⳿ ⲉⲧⲃⲉ ϫⲉ ⲕ ϯ ϩⲓ ⲥⲉ ⲛ̄ ⲛⲉⲩ ⲥⲱⲙⲁ ϩ︤ⲛ︥ ϩⲉⲛ ⲧⲕⲁⲥ⳿ · ϫⲉ ⲥⲁϩⲱ ⲕ⳿ ⲉⲃⲟⲗ⳿ ⲛ̄ ⲛ ⲥⲱⲙⲁ ⲙ̄ ⲡⲉ ⲭ︤ⲥ ⲁⲩⲱ ⲛⲉϥ ⲙⲉ ⲗⲟⲥ⳿ ϫⲉ ⲉ ⲩ ⲛⲁ ϩⲩ ⲡⲟⲧⲁⲥⲥⲉ⳿ ⲛⲁ ϥ ⲁⲩⲱ ⲛ̄ ⲥⲉ ϣ︤ⲙ︥ϣⲉ ⲛⲁ ϥ · ⲁⲩⲱ ⲛ̄ ⲥⲉ ϣ︤ⲡ︥ ϩⲙⲟⲧ⳿ ⲛ̄ⲧⲟ ⲟⲧ︤ ϥ︥ ⲉ ⲩ ϩ︤ⲛ︥ ⲛ̄ ⲕⲉ ϣⲱⲛⲉ . ⲉ ⲡ ⲟⲩ ⲱ̂ⲛ︤ϩ︥ ⲉⲃⲟⲗ ϫⲉ ⲙ︤ⲛ︥ ⲧⲁ ⲕ ϩⲏⲩ . ⲏ̂ ⲕ ⲛⲁ ϭ︤ⲛ︥ ϩⲏⲩ ⲁⲛ⳿ ϩ︤ⲛ︥ ⲣⲱⲙⲉ ⲉ ϥ ⲣ̂ ϩⲟ ⲧⲉ ϩⲏⲧ︤ ϥ︥ ⲙ̄ ⲡ ⲛⲟⲩ ⲧⲉ ⸗ ⲛ̄ⲧ ⲁ ⲡ ⲇⲓ ⲕ ⲁⲓⲟⲥ ⲓ̈ⲱⲃ⳿ ⲣ̂ ⲣ︤ⲙ︥ ⲙⲁⲟ̂ ⲁⲛ⳿ ϩ︤ⲙ︥ ⲛ ⲛⲟⲩ ⲧⲉ ⲉⲧⲃⲉ ⲛⲉϥ ⲙ︤ⲛ︦ⲧ︥ ⲛⲁ⳿ ⲙⲁⲩⲁⲁ ⲩ · ⲁⲗⲗⲁ ⲉⲧⲃⲉ ⲛ̄ ⲕⲉ ϣⲱⲛⲉ · ⲗⲁⲍⲁ ⲣⲟⲥ ⲟⲩ ⲙⲟⲛⲟⲛ⳿ ϫⲉ ⲛⲉ ⲙ︤ⲛ︥ⲧⲁ ϥ ⲉϯ · ⲁⲗⲗⲁ ⲛⲉ ϥ ⲣ⳿ ⲡ ⲕⲉ ⲉⲡⲉⲓⲑⲩ ⲙⲉⲓ⳿ ⲉⲥⲓ̈ ⲉ ϩ︤ⲛ︥ ⲛⲉ ϣⲁ ⲩ ϩⲉ⳿ ⲉⲃⲟⲗ ϩ︤ⲛ︥ ⲧⲉ ⲧⲣⲁⲡⲉⲍⲁ⳿ ⲙ̄ ⲡⲓ ⲣ︤ⲙ︥ ⲙⲁⲟ̂ ⲉⲧ︤ ⲙ︥ ⲙⲁⲩ · ⲁⲩⲱ ⲛ̄ ⲧ︤ⲛ︥ ⲛⲁⲩ ⲁⲛ⳿ ⲉ ⲕⲉ ϩⲱⲃ⳿ ⲉ ⲁ ⲩ ⲧⲉⲕ︤ ϥ︥ⲉ ⲡ ⲧⲟⲡ̂ ⲙ̄ ⲡ ⲛⲟϭ ⲙ̄ ⲡⲁⲧⲣⲓⲁⲣⲭⲏⲥ⳿ ⲉⲧⲃⲏⲏⲧ︤ ϥ︥ ⲛ̄ ⲥⲁ ϥⲓ ϩⲁ ϩⲉⲛ ϣⲱ ⲛⲉ ⸗ ⲻ ⲻⲻⲻ ⲻⲻⲻ ⲻⲻⲻ ⲻⲻⲻ ⲥⲓⲛⲟⲩⲑⲓⲟⲩ · ⲉⲡⲓⲥⲧⲟⲗⲏ ⸗ ⲻ
