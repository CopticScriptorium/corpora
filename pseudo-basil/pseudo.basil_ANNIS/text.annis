0	0	sText1	ⲞⲨ ϨⲞⲘⲞⲖⲞⲄⲒⲀ Ⲛ̅ⲦⲈ ⲀⲠⲀ ⲂⲀⲤⲒⲖⲒⲞⲤ Ⲡ Ⲉ ⲠⲒⲤⲔⲞⲠⲞⲤ Ⲛ Ⲧ̅ ⲔⲀⲒⲤⲀⲢⲒⲀ Ⲛ Ⲧ̅ ⲔⲀⲠⲠⲀ ⲦⲞⲔⲒⲀ Ⲉ Ⲁ Ϥ ⲦⲀⲨⲞ Ⲥ ⲈⲦⲂⲈ Ⲧ ⲤⲨⲚⲦⲈⲖⲒⲀ Ⲙ̅ Ⲡ ⲀⲒⲰⲚ ⲘⲚ̅ Ⲡ ⲢⲠⲈ Ⲛ̅ ⲤⲞⲖⲞⲘⲰⲚ · ⲀⲨⲰ ⲈⲦⲂⲈ Ⲧ ϬⲒⲚ ⲈⲒ̈ ⲈⲂⲞⲖ ϨⲚ̅ ⲤⲰⲘⲀ · ◈ — ◈ — ◈ — ◈ — ◈ — ◈ — ◈ Ⲙⲁⲣ ⲛ ⲉⲓ̈ⲙⲉ ⲧⲉⲛⲟⲩ ⲱ̅ ⲛⲉ ⲥⲛⲏⲩ ϫⲉ ⲙ̅ ⲡ ⲛⲁⲩ ⲉⲧ ⲉⲣⲉ ⲡ ⲛⲟⲩⲧⲉ ⲧⲁⲙⲉⲓⲟ̅ ⲛ̅ ⲧⲉ ⲕⲧⲏⲥⲓⲥ ⲧⲏⲣ ⲥ̅ · ⲉⲛⲉ ⲙⲛ̅ ⲗⲁⲁⲩ ⲥⲟⲟⲩⲛ · ⲟⲩⲇⲉ ⲉⲛⲉ ⲙⲛ̅ ϩⲣⲟⲟⲩ ϣⲟⲟⲡ̅ · ⲟⲩⲇⲉ ϣⲧⲟⲣⲧⲣ̅ · ⲁⲗⲗⲁ ⲉ ⲛⲉⲣⲉ ⲟⲩ ⲛⲟϭ ⲛ̅ ⲥϭⲣⲁϩⲧ̅ ⲙⲛ̅ ⲟⲩ ⲉⲥⲩⲭⲓⲁ ϣⲟⲟⲡ̅ ⲛ̅ⲧⲉⲣⲉ ϥ ⲧⲁⲙⲓⲟ̅ ⲙ̅ ⲡ ⲧⲏⲣ ϥ̅ · ⲁ ⲛ ⲥⲱⲧⲙ̅ ⲇⲉ ϩⲱⲱ ϥ ϩⲛ̅ ⲛⲉ ⲕⲣⲁⲫⲏ̅ ⲉⲧ ⲟⲩⲁⲁⲃ ⲉⲧⲃⲉ ⲡⲉ ϩⲟⲟⲩ ⲙ̅ ⲡ ⲃⲱⲗ ⲉⲃⲟⲗ ⲛ ⲧ̅ ⲡⲉ ⲙⲛ̅ ⲡ ⲕⲁϩ · ⲁ ⲩ ⲥⲉϩ ⲟⲩⲏⲣ ⲧⲁⲣⲁⲭⲏ ϫⲉ ⲉ ⲩ ⲛⲁ ϣⲱⲡⲉ · Ⲛ̅ ⲕⲉ ⲁⲅⲅⲉⲗⲟⲥ ⲅⲁⲣ ⲡⲉϫⲁ ϥ ϫⲉ ⲥⲉ ⲛⲁ ⲣ̅ ϩⲱⲃ ⲉ ⲡ ⲃⲱⲗ ⲉⲃⲟⲗ ⲙ̅ ⲡ ⲕⲟⲥⲙⲟⲥ ⲕⲁⲧⲁ ⲑ ⲉ ⲉⲛⲧ ⲁ ⲛ ⲥⲱⲧⲙ̅ · ⲉ ⲁ ⲡⲉⲛ ⲥⲱⲧⲏⲣ ⲧⲁⲙⲟ ⲛ ϩⲛ̅ ⲛ ⲉⲩⲁⲅⲅⲉⲗⲓⲟⲛ ⲉⲛⲉ ϣⲧⲟⲣⲧⲣ̅ ⲙⲛ̅ ⲛⲉ ⲑⲗⲓⲯⲓⲥ ⲙⲛ̅ ⲛ̅ ⲕⲙ̅ⲧⲟ̅ ⲉⲧ ⲛⲁ ϣⲱⲡⲉ · ⲡⲉϫⲁ ϥ ⲅⲁⲣ ϫⲉ ⲥ ⲛⲁ ϣⲱⲡⲉ ⲛ̅ϭⲓ ⲟⲩ ⲛⲟϭ ⲛ̅ ⲑⲗⲓⲯⲓⲥ ⲉ ⲙ ⲡⲉ ⲟⲩⲟⲛ ϣⲱⲡⲉ ⲛ̅ ⲧⲉⲥ ϩⲉ · ϫⲓⲛ ⲛ̅ ⲧ ⲁⲣⲭⲏ ⲙ̅ ⲡ ⲥⲱⲛⲧ̅ ⲙ̅ ⲡ ⲕⲟⲥⲙⲟⲥ · ⲁⲩⲱ ⲟⲛ ⲙⲛ̅ ⲟⲩⲟⲛ ⲛⲁ ϣⲱⲡⲉ ⲉ ϥ ⲉⲓ̈ⲛⲉ ⲙ̅ⲙⲟ ⲛ · Ϥ̅ ϫⲱ ⲙ̅ⲙⲟ ⲥ ⲟⲛ ϩⲛ̅ ⲛ̅ ⲕⲉ ⲙⲁ · ϫⲉ ⲧ ⲡⲉ̅ ⲙⲛ̅ ⲡ ⲕⲁϩ ⲛⲁ ϣⲧⲟⲣⲧⲣ̅ · ⲛ̅ ϭⲟⲙ ⲛ ⲙ̅ ⲡⲏⲩⲉ ⲥⲉ ⲛⲁ ⲛⲟⲉⲓⲛ · ϩⲙ̅ ⲡⲉ ϩⲟⲟⲩ ⲉⲧ ⲙ̅ⲙⲁⲩ · ϩⲉⲛ ⲛⲟϭ ⲛ̅ ⲕⲙ̅ⲧⲟ̅ ⲙⲛ̅ ϩⲉⲛ ϩⲣⲟⲟⲩ ⲛ̅ ⲥⲁⲗⲡⲓⲅⲝ̅ · ⲙⲛ̅ ϩⲉⲛ ⲛⲟϭ ⲛ̅ ϩⲣⲟⲩⲃⲃⲁⲓ̈ ⲉ ⲩ ⲱϣ ⲉⲃⲟⲗ ϩⲛ̅ ϩⲉⲛ ⲛⲟϭ ⲛ̅ ⲥⲙⲏ · Ⲛ ⲁⲅⲅⲉⲗⲟⲥ ⲅⲁⲣ ⲛⲉ ⲩ ⲥⲏⲣ ⲉⲃⲟⲗ ⲉ ⲡⲉϥ ⲧⲟⲟⲩ ⲛ̅ ⲕⲟⲟ[ⲃⲉ] ϩⲙ̅ ⲡ ⲕⲟⲥⲙⲟⲥ · ⲉ ⲩ ⲥⲱⲟⲩϩ ⲉϩⲟⲩⲛ ⲛ ⲛ̅ ⲧ ⲙⲛ̅ⲧ̅ ⲣⲱⲙⲉ ⲧⲏⲣ ⲥ̅ ⲉ ⲩ ⲧⲁϩⲟ̅ ⲙ̅ⲙⲟ ⲟⲩ ⲉⲣⲁⲧ ⲟⲩ ⲉ ⲡ ⲃⲏⲙⲁ̅ ⲉⲧ ϩⲁ ϩⲟⲧⲉ ⲙ̅ ⲡ ϣⲏⲣⲉ ⲙ̅ ⲡ ⲛⲟⲩⲧⲉ · ⲉ ⲩ ⲡⲱⲣϫ̅ ⲉ ⲃⲟⲗ ⲛ ⲛ̅ ⲁⲥⲉⲃⲏⲥ ϩⲛ̅ ⲧ ⲙⲏⲏⲧⲉ ⲛ ⲛ̅ ⲇⲓⲕⲁⲓⲟⲥ · Ⲁⲛⲁⲩ ϩⲱⲱ ϥ ⲙ̅ ⲡ ⲛⲁⲩ ⲉⲛⲧ ⲁ ϥ ⲧⲁⲙⲉⲓ̈ ⲉ ⲡ ⲧⲏⲣ ϥ̅ · ⲉⲛⲉ ⲙⲛ̅ ⲗⲁⲁⲩ ⲥⲟⲟⲩⲛ ⲉⲙⲏⲧⲧⲉⲓ ⲉⲣⲟ ϥ ⲙⲛ̅ ⲡⲉϥ ⲙⲉⲣⲓⲧ̅ ⲛ̅ ϣⲏⲣⲉ ⲓ̅ⲥ̅ ⲡⲉ ⲭⲥ̅ · ⲙ̅ ⲡ ⲛⲁⲩ ⲇⲉ ϩⲱⲱ ϥ ⲉⲧ ϥ̅ ⲛⲁ ⲧⲁⲕⲟ ⲟⲩ ⲧⲉ ⲕⲧⲏⲥⲓⲥ ⲧⲏⲣ ⲥ̅ ⲛⲁ ϣⲧⲟⲣⲧⲣ̅ · ϣⲁⲁ ⲑ ⲁⲏ̅ ⲛ ⲟⲩⲛⲟⲩ ⲁⲩⲱ ⲡ ⲃⲱⲗ ⲉⲃⲟⲗ ⲛ ⲧ̅ ⲡⲉ̅ ⲙⲛ̅ ⲡ ⲕⲁϩ · ⲉⲛⲉ ⲙⲛ̅ ⲗⲁⲁⲩ ⲥⲟⲟⲩⲛ ⲙ̅ⲙⲟ ⲟⲩ ⲟⲩⲇⲉ ⲛ ⲁⲅⲅⲉⲗⲟⲥ ϩⲛ̅ ⲙ̅ ⲡⲏⲩⲉ · ⲉⲙⲏⲧⲧⲉⲓ ⲉⲣⲟ ϥ ⲙⲛ̅ ⲡⲉϥ ϣⲏⲣⲉ ⲙ̅ ⲙⲉⲣⲓⲧ̅ ⲕⲁⲧⲁ ⲑ ⲉ ⲉⲛⲧ ⲁ ⲛ ϣⲣⲡ̅ ϫⲟⲟ ⲥ · ϩⲛ̅ ⲛⲉ ϩⲟⲟⲩ ⲇⲉ ⲛ̅ ⲧⲁ ⲥⲟⲗⲟⲙⲱⲛ ⲕⲱⲧ ⲙ̅ ⲡ ⲣ̅ⲡⲉ ⲙ̅ ⲡ ϫⲟⲉⲓⲥ ϩⲛ̅ ⲑ ⲓⲗⲏ̅ⲙ̅ · ⲉ ⲛⲉ ϥ ⲥⲏϩ ⲅⲁⲣ ⲛ̅ ⲧⲉⲓ̈ ϩⲉ ϫⲉ ⲙ̅ ⲡ ⲟⲩ ⲥⲱⲧⲙ̅ ⲉ ϩⲣⲟⲟⲩ ⲛ̅ϩⲏⲧ ϥ̅ · ⲟⲩⲇⲉ ⲕⲉⲗⲉⲃⲓⲛ · ⲟⲩⲇⲉ ⲥⲟⲧⲃⲉϥ ⲙ̅ ⲡⲉⲛⲓⲡⲉ · ⲉ ⲩ ⲕⲱⲧ ⲙ̅ⲙⲟ ϥ ⲛ̅ ϫⲟⲩⲱⲧⲉ ⲛ̅ ⲣⲟⲙⲡⲉ · ⲛⲉⲣⲉ ⲡ ⲣ̅ⲣⲟ̅ ⲕⲱⲧ̅ ⲡⲉ ⲙ̅ ⲡⲉⲓ̈ ⲣ̅ⲡⲉ ⲛ̅ ⲧⲉⲓ̈ ϭⲟⲧ̅ · ⲉ ⲛ ⲉⲩ ⲥⲱⲧⲙ̅ ⲁⲛ ⲡⲉ ⲉ ϩⲣⲟⲟⲩ ⲛ̅ ⲣⲉϥ ⲣ̅ ⲉⲓⲟⲡⲉ ⲉ ϥ ⲣ̅ ϩⲱⲃ ⲛ̅ϩⲏⲧ ϥ̅ · Ⲉⲧⲃⲉ ⲟⲩ ϭⲉ ⲉⲃⲟⲗ ϫⲉ ϣⲟⲣⲡ̅ ⲉ ⲛⲉⲩ ⲕⲱⲧ̅ ⲙ̅ⲙⲟ ϥ ⲙ̅ ⲡ ϫⲟⲉⲓⲥ · ⲡⲁⲓ̈ ⲉⲧⲉ ⲙⲛ̅ ⲗⲁⲁⲩ ⲛ̅ ϣⲧⲟⲣⲧⲣ̅ ⲛⲁ ⲟⲩ ⲱⲛϩ̅ ⲉⲃⲟⲗ ϩⲛ̅ ⲛⲉϥ ⲙⲁ̅ ⲛ̅ ϣⲱⲡⲉ · ⲉⲃⲟⲗ ϫⲉ ⲟⲩ ⲣ̅ⲣⲟ̅ ⲛ̅ ⲥⲟⲫⲟⲥ ⲡ ⲉⲧ ⲕⲱⲧ ⲙ̅ⲙⲟ ϥ ⲙ̅ ⲡ ϫⲟⲉⲓⲥ ⲡ ⲛⲟⲩ ⲧⲉ · ⲉ ⲁ ϥ ⲥⲱⲧⲡ̅ ⲛⲁ ϥ ⲛ̅ ⲥⲟⲗⲟⲙⲱⲛ ⲉ ⲧⲣⲉ ϥ ⲕⲱⲧ̅ ⲛⲁ ϥ ⲛ ⲟⲩ ⲏⲓ̈ ⲛ̅ ⲧⲉⲓ̈ ⲙⲓⲛⲉ · ϩⲛ̅ ⲟⲩ ⲥϭⲣⲁϩⲧ̅ · ⲕⲁⲧⲁ ⲧ ϭⲓⲛ ⲣ̅ ϩⲱⲃ ⲛ̅ ⲧⲉ ⲕⲇⲏⲥⲓⲥ ⲛ̅ ϣⲟⲣⲡ̅ · ⲧⲁⲓ̈ ⲉⲛⲧ ⲉ ϥ ⲥⲟⲟⲛⲧ ⲥ̅ ϩⲛ̅ ⲟⲩ ⲥϭⲣⲁϩⲧ̅ · ⲉ ⲙⲡⲉ ⲗⲁⲁⲩ ⲛ̅ ⲥⲙⲏ ϣⲱⲡⲉ · ⲟⲩⲇⲉ ⲗⲁⲁⲩ ⲛ̅ ϣⲧⲟⲣⲧⲣ̅ · Ⲉ ⲃⲟⲗ ϫⲉ ⲉ ⲛⲉⲣⲉ ⲡ ⲛⲟⲩⲧⲉ ⲡⲉ ⲣ̅ ϩⲱⲃ ϩⲙ̅ ⲡⲉϥ ⲙⲟⲕⲙⲉⲕ ⲙ̅ⲙⲓⲛⲙ̅ⲙⲟ ϥ · ⲁⲩⲱ ϩⲙ̅ ⲡⲉϥ ⲗⲟⲅⲓⲥ ⲙⲟ ⲥ · ⲡⲁⲓ̈ ⲉⲧⲉ ⲛ ϥ̅ ⲣ̅ ⲭⲣⲓⲁ ⲁⲛ ⲛ̅ ϩⲉⲛ ⲙⲏⲏϣⲉ ⲛⲁⲓ̈ ⲉⲧ ⲉϣ ⲁⲩ ϣⲧⲣ̅ⲧⲣ̅ ⲡ ⲙⲁ ⲉ ⲧⲟⲩ ⲣ̅ ϩⲱⲃ ⲛ̅ϩⲏⲧ ϥ̅ · ⲛ ⲟⲩ ⲧⲉⲓ̈ ⲙⲓⲛⲉ ⲁⲛ ⲡⲉ ⲡ ⲛⲟⲩⲧⲉ · ⲁⲗⲗⲁ ϣⲁⲣⲉ ⲡⲉϥ ⲙⲟⲕⲙⲉⲕ ⲙⲛ̅ ⲡⲉϥ ⲟⲩⲉϩ ⲥⲁϩⲛⲉ ⲣⲱϣⲉ ⲉⲙⲁⲧⲉ ⲉ ⲧⲁⲙⲉⲓ̈ ⲉ ⲧⲉⲭⲛⲏ ⲛⲓⲙ · Ⲉⲧⲃⲉ ⲡⲁⲓ̈ ⲥⲱⲧⲙ̅ ⲉⲣⲟ ϥ ⲉ ϥ ⲥⲏϩ ϩⲛ̅ ⲧ ⲉⲝⲟⲇⲟⲥ ⲙ̅ ⲙⲱⲩ̈ⲥⲏⲥ ⲛ̅ⲧⲉⲣⲉ ⲙⲱⲩ̈ⲥⲏⲥ ⲧⲁⲙⲉⲓ̈ⲟ̅ ⲛ̅ ⲧⲉ ⲥⲕⲏⲛⲏ ⲙⲛ̅ ⲧ ϭⲓⲃⲱⲧⲟⲥ ⲛ ⲧ̅ ⲇⲓⲁⲑⲏⲕⲏ · ϭⲱϣⲧ̅ ⲡⲉϫⲁ ϥ ⲉⲕⲉ ⲧⲁⲙⲉⲓⲟ̅ ⲛ ⲛ̅ⲕⲁ̅ ⲛⲓⲙ ⲕⲁⲧⲁ ⲡ ⲧⲏⲡⲟⲥ ⲉⲛⲧ ⲁ ⲩ ⲧⲥⲁⲃⲟ ⲕ ⲉⲣⲟ ϥ ϩⲓ ⲡ ⲧⲟⲟⲩ · Ⲛⲓⲙ ϭⲉ ⲡⲉ ⲛⲧ ⲁ ϥ ⲧⲁⲙⲓⲟ ⲟⲩ ⲉⲙⲏⲧⲧⲉⲓ̈ ⲉ ⲡ ⲟⲩⲉϩ ⲥⲁϩⲛⲉ ⲙ̅ ⲡ ⲛⲟⲩⲧⲉ · ⲧⲁⲓ̈ ⲟⲛ ⲧⲉ ⲑ ⲉ ⲉⲧⲉⲣⲉ ⲡ ⲛⲟⲩⲧⲉ ⲛⲁ ⲕⲱⲧ̅ ⲛⲁ ϥ ⲙ̅ ⲡⲉϥ ⲣ̅ⲡⲉ̅ ⲉⲑ ⲏⲡ̅ · ⲉⲧⲉ ⲡⲁⲓ ⲟⲛ ⲡⲉ ⲛ ⲧⲁ ⲡ ⲥⲟⲫⲟⲥ ⲡⲁⲩⲗⲟⲥ ⲥϩⲁⲓ̈ ⲉⲧⲃⲏⲏⲧ ϥ̅ · ϫⲉ ⲛ̅ⲧⲱⲧⲛ̅ ⲡⲉ ⲡ ⲣ̅ⲡⲉ ⲙ̅ ⲡ ⲛⲟⲩⲧⲉ · ⲁⲩⲱ ⲡⲉ ⲡⲛⲁ̅ ⲙ̅ ⲡ ⲛⲟⲩⲧⲉ ⲟⲩⲏϩ ⲛ̅ϩⲏⲧ ⲧⲏⲩⲧⲛ̅ · ⲡⲁⲗⲓⲛ ⲟⲛ ϫⲉ ⲧⲉⲧⲛ̅ ⲥⲟⲟⲩⲛ ⲁⲛ ϫⲉ ⲛ̅ⲧⲉⲧⲛ̅ ⲡ ⲣ̅ⲡⲉ ⲙ̅ ⲡⲉ ⲡⲛⲁ ⲉⲧ ⲟⲩⲁⲁⲃ ⲉⲧ ⲛ̅ϩⲏⲧ ⲧⲏⲩⲧⲛ̅ · Ϣⲁ ϥ ϫⲟⲟ ⲥ ⲟⲛ ⲛ̅ϭⲓ ⲟⲩⲁ̅ ϩⲛ̅ ⲛ̅ ⲥⲟⲫⲟⲥ ⲛ ⲁⲣⲭⲁⲓⲟⲥ ϫⲉ ⲡ ⲛⲟϭ ⲛ̅ ⲑⲩⲥⲓⲁⲥⲧⲏⲣⲓⲟⲛ ⲙ̅ ⲡ ⲛⲟⲩⲧⲉ ⲡⲉ ⲡ ϩⲏⲧ̅ ⲙ̅ ⲡ ⲥⲟⲫⲟⲥ · ⲧ ϭⲓϫ ⲅⲁⲣ ⲙⲛ̅ ⲧ ⲉⲛⲉⲣⲅⲓⲁ ⲙ̅ ⲡ ⲛⲟⲩⲧⲉ ⲧⲉ ⲛⲧ ⲁ ⲥ ⲧⲁⲙⲉⲓⲟ̅ ⲛ̅ ⲧⲉ ⲕⲧⲓⲥⲓⲥ ⲧⲏⲣ ⲥ̅ · ⲛ̅ⲧⲟⲥ ⲟⲛ ⲧ ⲉⲛⲧ ⲁ ⲥ ⲧⲁⲙⲉⲓⲟ̅ ⲙ̅ ⲡ ⲣⲱⲙⲉ · ⲥⲱⲧⲙ̅ ⲟⲛ ⲉ ⲏⲥⲁⲓ̈ⲁⲥ ⲉ ϥ ϫⲱ ⲙ̅ⲙⲟ ⲥ ϩⲙ̅ ⲡⲉ ⲡⲣⲟⲥⲟⲡⲟⲛ ⲙ̅ ⲡ ⲛⲟⲩⲧⲉ ϫⲉ ⲙⲏ̅ ⲧⲁⲅⲓϫ ⲁⲛ ⲧⲉ ⲛⲧ ⲁ ⲥ ⲥⲙⲛ̅ ⲥⲛ̅ⲧⲉ ⲙ̅ ⲡ ⲕⲁϩ · ⲁⲩⲱ ⲧⲁ ⲟⲩⲛⲁⲙ̅ ⲧⲉ ⲛⲧⲁ ⲥ ⲧⲁϫⲣⲉ ⲧ ⲡⲉ̅ · ϯ ⲛⲁ ⲙⲟⲩⲧⲉ ⲉⲣⲟ ⲟⲩ ⲧⲏⲣ ⲟⲩ ⲛ̅ ⲥⲉ ⲁϩⲉ ⲣⲁⲧ ⲟⲩ ϩⲓ ⲟⲩ ⲥⲟⲡ̅ · Ⲁⲩⲱ ⲟⲛ ⲡ ⲙⲁⲅⲁⲣⲓⲟⲥ ⲇⲁⲩⲉⲓⲇ ⲱϣ ⲉⲃⲟⲗ · ϫⲉ ⲛⲉϥ ϭⲓϫ ⲛⲉ ⲛⲧ ⲁ ⲩ ⲡⲗⲁⲥⲥⲉ ⲙ̅ ⲡ ⲉⲧ ϣⲟⲩⲱⲟⲩ · ⲁⲩⲱ ⲟⲛ ϩⲛ̅ ⲱⲥⲏⲉ ⲡⲉϫⲁ ϥ ϫⲉ ⲧⲁ ϭⲓϫ ⲧⲉ ⲛⲧ ⲁ ⲥ ⲥⲱⲛ̅ⲧ̅ ⲛ̅ ⲧⲉ ⲥⲧⲣⲁⲧⲓⲁ ⲛ̅ ⲧ ⲡⲉ̅ · ⲡⲁⲗⲓⲛ ⲟⲛ ϩⲛ̅ ⲏⲥⲁⲓ̈ⲁⲥ ϫⲉ ⲧ ⲡⲉ̅ ⲡⲉ ⲡⲁ ⲑⲣⲟⲛⲟⲥ · ⲡ ⲕⲁϩ ⲡⲉ ⲡ ϩⲩⲡⲟⲡⲟⲇⲓⲟⲛ ⲛ̅ ⲛⲁ ⲟⲩⲉⲣⲏⲧⲉ · Ⲁϣ ⲡⲉ ⲡ ⲏⲓ̈ ⲉⲧⲉⲧⲛ ⲁ ⲕⲟⲧ ϥ̅ · ⲛⲁⲓ̈ ⲡⲉϫⲉ ⲡ ϫⲟⲉⲓⲥ · ⲙⲏ̅ⲧⲁ ϭⲓϫ ⲁⲛ ⲧⲉ ⲛⲧ ⲁ ⲥ ⲧⲁⲙⲓⲉ̅ ⲛⲁ ⲓ̈ ⲧⲏⲣ ⲟⲩ · ⲛ̅ⲧⲟⲥ ⲟⲛ ⲧⲉ ⲛⲧ ⲁ ⲥ ⲡⲗⲁⲥⲥⲉ ⲙ̅ ⲡ ϣⲟⲣⲡ̅ ⲛ̅ ⲣⲱⲙⲉ ⲁⲇⲁⲙ · ⲉⲧⲃⲉ ⲡⲁⲓ̈ ⲙⲛ̅ⲛ̅ⲥⲁ ⲧⲉ ⲡⲗⲁⲥⲓⲥ ⲙ̅ ⲡ ϣⲟⲣⲡ̅ ⲛ̅ ⲣⲱⲙⲉ ⲉⲧ ϩⲛ̅ ⲧ ⲕⲉⲛⲉⲥⲓⲥ · Ϥ̅ ϫⲱ ⲙ̅ⲙⲟ ⲥ ⲟⲛ ⲛϭⲓ ⲡ ⲇⲓⲕⲁⲓⲟⲥ ⲓ̈ⲱⲃ ϫⲉ ⲁⲣⲓ ⲡ ⲙⲉⲉⲩⲉ ϫⲉ ⲛ̅ⲧ ⲁ ⲕ ⲡⲗⲁⲥⲥⲉ ⲙ̅ⲙⲟ ⲓ̈ ⲛ ⲟⲟⲙⲉ · ⲁⲩⲱ ⲟⲛ ⲉ ⲓ̈ ⲛⲁ ⲕⲧⲟ ⲓ̈ ⲉ ⲡ ⲕⲁϩ · ⲁⲩⲱ ⲟⲛ ϫⲉ ⲙⲏ̅ ⲛ̅ⲧ ⲁ ⲕ ϩⲟⲣⲧ̅ ⲁⲛ ⲛ̅ ⲑ ⲉ ⲛ ⲟⲩ ⲉⲣⲱⲧⲉ · ⲁ ⲕ ⲕⲟⲧ ⲧ̅ ⲛ̅ ⲑ ⲉ ⲛ ⲟⲩ ϩⲁⲗⲱⲙ · ⲁ ⲕ ϯ ⲇⲉ ϩⲓⲱⲱ ⲧ ⲛ ⲟⲩ ϣⲁⲁⲣ̅ ⲙⲛ̅ ϩⲉⲛ ⲁϥ · ⲁ ⲕ ⲙⲟⲗϩⲧ̅ ⲇⲉ ⲛ̅ ϩⲉⲛ ⲕⲉⲉⲥ ⲙⲛ̅ ϩⲉⲛ ⲙⲟⲩⲧ̅ · ⲁ ⲕ ⲕⲱ̅ ⲇⲉ ⲛ̅ ϩⲏⲧ̅ ⲛ ⲟⲩⲱⲛϩ̅ ⲙⲛ̅ ⲟⲩ ⲛⲁ̅ · ⲡⲉⲕ ϭⲙ̅ ⲡ ϣⲓⲛⲉ ⲡⲉ ⲛⲧ ⲁ ϥ ϩⲁⲣⲉϩ ⲉ ⲡⲁ ⲡⲛⲁ̅ · ⲉ ⲩⲛ̅ⲧ ⲕ̅ ⲛⲁⲓ̈ ⲛ̅ ϩⲏⲧ̅ ϯ ⲥⲟⲟⲩⲛ ϫⲉ ⲟⲩⲛ ϣ ϭⲟⲙ ⲙ̅ⲙⲟ ⲕ ⲉ ϩⲱⲃ ⲛⲓⲙ · ⲙⲛ̅ ⲗⲁⲁⲩ ⲇⲉ ⲟ̅ ⲛ ⲁⲧ ϭⲟⲙ ⲛⲁϩⲣⲁ ⲕ · Ⲉⲓⲧⲁ̅ ⲟⲛ ⲡⲉ ⲯⲁⲗⲙⲱⲇⲟⲥ ⲇⲁⲩⲉⲓⲇ ϫⲱ ⲙ̅ⲙⲟ ⲥ ϫⲉ ⲛⲉⲕ ϭⲓϫ ⲛⲉ ⲛⲧ ⲁ ⲩ ⲡⲗⲁⲥⲥⲉ ⲙ̅ⲙⲟ ⲓ̈ ⲁ ⲩ ⲧⲁⲙⲉⲓ̈ⲟ ⲓ̈ · ⲁⲩⲱ ⲟⲛ ϫⲉ ⲛ̅ⲧⲟⲕ ⲡⲉ ⲛⲧ ⲁ ⲕ ⲛⲧ̅ ⲉⲃⲟⲗ ϩⲛ̅ ϩⲏⲧ ⲥ̅ ⲛ̅ ⲧⲁ ⲙⲁⲁⲩ · ⲁⲩⲱ ⲟⲛ ϫⲉ ϩⲛ̅ ⲟⲩ ϩⲱⲡ̅ ⲙ̅ⲡⲉ ⲡⲁ ⲕⲁⲥ ϩⲱⲡ̅ ⲉⲣⲟ ⲕ ⲉⲛⲧ ⲁ ⲕ ⲧⲁⲙⲉⲓ̈ⲟ ϥ ϩⲙ̅ ⲡ ϩⲱⲡ̅ · ϥ̅ ϫⲱ ⲙ̅ⲙⲟ ⲥ ⲟⲛ ϩⲛ̅ ⲓ̈ⲉⲣⲏⲙⲓⲁⲥ ϫⲉⲙ̅ⲡⲁϯⲡⲗⲁⲥⲥⲉ ⲙⲡⲁⲧⲉ ⲡⲗⲁⲥⲥⲉ ⲙ̅ⲙⲟ ⲕ ϩⲛ̅ ⲑ ⲏ ϯ ⲥⲟⲟⲩⲛ ⲙ̅ⲙⲟ ⲕ · ⲁⲩⲱ ⲙ̅ⲡ ⲕ̅ ⲉⲓ̈ ⲉⲃⲟⲗ ϩⲛ̅ ⲧ ⲟⲟⲧⲉ ⲁ ⲓ̈ ⲧⲃ̅ⲃⲟ ⲕ · Ⲙⲛ̅ⲛ̅ⲥⲁ ⲛⲁⲓ̈ ⲇⲉ ⲧⲏⲣ ⲟⲩ ⲉϣϫⲉ ⲧ ϭⲓϫ ⲙ̅ ⲡ ⲛⲟⲩⲧⲉ ⲧⲉ ⲛⲧ ⲁ ⲥ ⲥⲱⲛⲧ̅ ⲛ̅ ⲧⲉ ⲕⲧⲏⲥⲓⲥ ⲧⲏⲣ ⲥ̅ · ⲧ ⲡⲉ̅ ⲙⲛ̅ ⲡ ⲕⲁϩ ⲙⲛ̅ ⲑ ⲁⲗⲁⲥⲥⲁ · ⲙⲛ̅ ⲛ ⲉⲧ ⲛ̅ϩⲏⲧ ⲟⲩ ⲧⲏⲣ ⲟⲩ · ⲉⲓ̈ⲉ ⲉⲧⲃⲉ ⲟⲩ ⲛ̅ⲧⲟⲟⲩ ⲛ ⲉⲩ ⲛⲁ ⲧⲁⲕⲟ̅ ⲛ̅ ⲥⲉ ⲃⲱⲗ ⲉⲃⲟⲗ ϩⲛ̅ ⲟⲩ ⲛⲟϭ ⲛ̅ ϣⲧⲟⲣⲧⲣ̅ · ⲧⲉ ⲕⲧⲏⲥⲓⲥ ⲁⲩⲱ ⲡ ⲣⲱⲙⲉ · ⲙⲛ̅ ⲡ ⲣ̅ⲡⲉ ⲛ̅ ⲥⲟⲗⲟⲙⲱⲛ · Ⲡⲁⲗⲓⲛ ⲟⲛ ϥ̅ ϫⲱ ⲙ̅ⲙⲟ ⲥ ⲛ̅ϭⲓ ⲡ ϫⲟⲉⲓⲥ ϩⲙ̅ ⲡ ⲉⲩ ⲁⲅⲅⲉⲗⲓⲟⲛ ϫⲉ ϯ ⲣ̅ ϩⲱⲃ ⲁⲩⲱ ⲡⲁ ⲉⲓ̈ⲱⲧ̅ ⲣ̅ ϩⲱⲃ ϣⲁ ⲁ ϩⲣⲁⲓ̈ ⲉ ⲧⲉⲛⲟⲩ · ⲡ ⲥⲟⲟⲩ ⲇⲉ ⲛ̅ ϩⲟⲟⲩ ⲉⲛⲧ ⲁ ϥ ⲧⲁ ⲙⲓⲟ ⲟⲩ ⲛ̅ϭⲓ ⲡ ⲛⲟⲩⲧⲉ · ⲁ ϥ ⲧⲁⲙⲓⲟ ⲟⲩ ϩⲛ̅ ⲟⲩ ⲛⲟϭ ⲛ ⲟⲩⲛⲟϥ · ⲙⲛ̅ ⲟⲩ ⲣⲁϣⲉ ⲙⲛ̅ ⲟⲩ ϭⲣⲁϩⲧ̅ · ⲁⲩⲱ ⲟⲛ ⲥⲟⲟⲩ ⲛ̅ ϣⲟ̅ ⲛ̅ ⲣⲟⲙⲡⲉ ⲁ ϥ ⲁⲁ ⲩ ⲉ ϥ ⲭⲟⲣⲩⲅⲉⲓ ⲙ̅ ⲡ ⲕⲟⲥⲙⲟⲥ ϩⲛ̅ ⲛⲉϥ ⲉⲛⲧⲟⲗⲏ̅ ⲙⲛ̅ ⲛⲉϥ ⲛⲟⲙⲟⲥ · ⲁⲩⲱ ⲛⲉϥ ⲡⲣⲟⲫⲏⲧⲏⲥ ⲉⲧ ⲟⲩⲁⲁⲃ · Ⲁⲩⲱ ⲡ ⲕⲉⲫⲁⲗⲁⲓⲟⲛ ⲛ̅ ⲛⲁⲓ̈ ⲧⲏⲣ ⲟⲩ · ⲧⲉϥ ⲉⲡⲏⲧ ⲏⲙⲓⲁ ⲉⲧ ⲟⲩⲁⲁⲃ ⲉⲛⲧ ⲁ ϥ ⲁⲁ ⲥ ϣⲁⲁⲣⲟⲛ · ⲙⲛ̅ ⲡ ϩⲓⲥⲉ ⲧⲏⲣ ϥ̅ ⲛ̅ ⲛⲉϥ ⲁⲡⲟⲥⲧⲟⲗⲟⲥ · ⲁⲩⲱ ⲧⲉ ⲭⲟⲣⲏⲅⲓⲁ ⲧⲏⲣ ⲥ̅ ⲛ̅ ⲧⲉ ⲭⲣⲓⲁ ⲛ ⲛ̅ ⲣⲱⲙⲉ · ⲙⲛ̅ ⲡⲉ ⲧⲣⲟⲙⲟⲥ ⲛ̅ ⲛⲉ ⲫⲱⲥⲧⲏⲣ · Ⲁⲩⲱ ⲟⲛ ⲙⲛ̅ⲛ̅ⲥⲁ ⲛⲁⲓ̈ ⲧⲏⲣ ⲟⲩ ⲛ̅ⲧⲉ ⲟⲩ ⲟⲩⲛⲟⲩ ⲛ̅ ⲟⲩⲱⲧ̅ ϩⲛ̅ ⲟⲩ ϣⲡ̅ ⲛ̅ ϣⲱⲡ ⲕⲁⲧⲁⲥⲧⲣⲉⲫⲉ · ⲁⲩⲱ ⲛ ⲥ̅ ⲧⲁⲕⲟ̅ ⲛ ⲧ̅ ⲇⲏⲙⲓⲟⲩⲣⲅⲓⲁ ⲧⲏⲣ ⲥ̅ · ⲁⲩⲱ ⲟⲛ ⲡ ⲥⲟⲟⲩ ⲛ̅ ϩⲟⲟⲩ ⲛ̅ⲧ ⲁ ⲡ ⲛⲟⲩⲧⲉ ⲁⲁ ⲩ ⲉ ϥ ⲥⲱⲛⲧ̅ ⲙ̅ ⲡ ⲕⲟⲥⲙⲟⲥ · ϩⲛ̅ ⲟⲩ ⲣⲓⲕⲉ ⲅⲁⲣ ⲛ̅ ⲃⲁⲗ ⲛ̅ⲧⲉ ⲛⲁⲓ̈ ⲧⲏⲣ ⲟⲩ ⲧⲁⲕⲟ̅ ⲛ̅ ⲥⲉ ⲃⲱⲗ ⲉⲃⲟⲗ · ⲛ̅ⲧⲟϥ ⲅⲁⲣ ⲡ ϫⲟⲉⲓⲥ ⲙ̅ ⲡ ⲧⲏⲣ ϥ̅ ⲁⲩⲱ ⲡ ⲇⲏ ⲙⲓⲟⲩⲣⲅⲟⲥ ⲓⲥ̅ ⲡⲉ ⲭⲥ̅ ⲡⲉ ⲛⲧ ⲁ ϥ ϫⲟⲟ ⲥ ϩⲙ̅ ⲡ ⲉⲩⲁⲅⲅⲉ ⲗⲓⲟⲛ · ϫⲉ ⲧ ⲡⲉ̅ ⲙⲛ̅ ⲡ ⲕⲁϩ ⲛⲁ ⲡⲁⲣⲁⲅⲉ · Ⲁⲩⲱ ⲟⲛ ϫⲉ ⲉⲧⲃⲉ ⲡⲉ ϩⲟⲟⲩ ⲇⲉ ⲙⲛ̅ ⲧ ⲉⲩⲛⲟⲩ ⲉⲧ ⲙ̅ⲙⲁⲩ ⲙⲛ̅ ⲗⲁⲁⲩ ⲥⲟⲟⲩⲛ ⲉⲙⲏⲧⲧⲉⲓ ⲉ ⲡ ⲓⲱⲧ̅ ⲙⲁⲩⲁⲁ ϥ · ⲉⲃⲟⲗ ϫⲉ ⲥⲉ ⲛⲁ ϣ ϥⲓ ⲁⲛ ϩⲁ ⲡ ⲛⲟϭ ⲛ̅ ϣ ⲧⲟⲣⲧⲣ̅ ⲉⲧ ⲛⲁ ϣⲱⲡⲉ · ⲱ̅ ⲡⲉⲓ̈ ⲛⲟϭ ⲛ ⲙ̅ⲕⲁϩ ⲛ̅ ϩⲏⲧ̅ ϫⲉ ⲛ̅ ϩⲓⲥⲉ ⲧⲏⲣ ⲟⲩ ⲙ̅ ⲡⲉⲓ̈ ⲛⲟϭ ⲛ̅ ⲟⲩⲟⲉⲓϣ ⲉⲧⲉ ⲧⲁⲓ̈ ⲧⲉ ⲧ ⲇⲓⲏⲕⲏⲥⲓⲥ ⲁⲩⲱ ⲧ ⲇⲓⲁⲕⲟⲛⲓⲁ ⲛ ⲛ̅ ⲁⲅⲅⲉⲗⲟⲥ ⲧ ⲗⲓ ⲧⲟⲩⲣⲅⲓⲁ ⲛ̅ ⲛⲉ ⲫⲱⲥⲧⲏⲣ · ⲁⲩⲱ ⲡⲉ ϣⲟⲩⲟ̅ ⲉ ⲡ ⲉⲥⲏⲧ ⲛ̅ ⲧ ⲉⲓ̈ⲱⲧⲉ ⲉϫⲙ̅ ⲡ ⲕⲁϩ · ⲡ ⲛⲓϥⲉ ⲛ ⲛ̅ ⲧⲏⲩ · Ⲧ ϭⲟⲙ ⲙ̅ ⲡ ⲕⲁϩ ⲉⲧ ϥ̅ ϯ ⲙ̅ⲙⲟ ⲥ ⲛ ⲛ̅ ϣⲏⲣⲉ ⲛ ⲛ̅ ⲣⲱⲙⲉ · ⲡ ϩⲁⲧⲉ ⲛ ⲙ̅ ⲙⲟⲩ ⲛ̅ ⲉⲓ̈ⲟⲟⲩⲉ · ⲛⲁⲓ̈ ϭⲉ ⲧⲏⲣ ⲟⲩ ⲛ̅ ⲧⲉ ⲟⲩⲛⲟⲩ ⲛ̅ ⲟⲩⲱⲧ ϥⲟⲧ ⲟⲩ ⲉⲃⲟⲗ · ⲁⲩⲱ ⲛ̅ ⲥⲉ ⲧⲁⲕⲟ̅ · ⲉⲧⲃⲉ ⲟⲩ ϭⲉ ⲉⲣⲉ ⲧⲉⲓ̈ ⲟⲩⲛⲟⲩ ⲛ̅ ⲟⲩⲱⲧ ⲛⲁ ϣ ϭⲙ̅ϭⲟⲙ ⲉ ⲉⲓ̈ⲣⲉ ⲛ̅ ⲛⲉⲓ̈ ⲡ ⲉⲑ ⲟⲟⲩ ⲧⲏⲣ ⲟⲩ ⲉⲙⲏⲧⲧⲉⲓ ϩⲓⲧⲙ̅ ⲡ ⲛⲟⲃⲉ ⲙⲛ̅ ⲧ ⲙⲛⲧ̅ ⲁⲧ ⲥⲱⲧⲙ̅ · ⲧ ϣⲟⲣⲡ̅ ⲙ̅ ⲡⲁⲣⲁⲃⲁⲥⲓⲥ ⲧⲉ ⲛⲧ ⲁ ⲥ ⲛⲉϫ ⲡ ⲣⲱⲙⲉ ⲉⲃⲟⲗ ϩⲙ̅ ⲡ ⲡⲁⲣⲁⲇⲓⲥⲟⲥ · ⲉⲧⲉ ⲧⲁⲓ̈ ⲧⲉ ⲧ ⲙⲛⲧ̅ ⲁⲧ ⲥⲱⲧⲙ̅ · Ⲁ ⲥ ⲡⲱⲱⲛⲉ ⲙ̅ ⲡ ⲁⲓⲱⲛ ⲛ ⲉⲧ ⲏⲡ̅ ⲁⲛ ⲉ ϣⲱⲡⲉ ⲁ ⲥ ⲧⲣⲉ ⲩ ϣⲱⲡⲉ · ⲛ ⲉⲧ ⲏⲡ̅ ϩⲱⲱ ϥ · ⲉϣⲱⲡⲉ ⲁ ⲥ ⲕⲁⲧⲉⲭⲉ ⲙ̅ⲙⲟ ⲟⲩ · ⲁ ⲥ ⲧⲣⲉ ⲡ ⲛⲟⲩⲧⲉ ⲡⲓ ⲁⲧ ϭⲱⲛⲧ̅ ϭⲱⲛⲧ̅ · ⲁ ⲥ ⲧⲣⲉ ⲡ ⲓⲱⲧ̅ ⲙ̅ ⲡ ⲣⲁϣⲉ ⲗⲩⲡⲏ · Ⲛⲓⲙ ϭⲉ ⲡⲉ ⲛⲧ ⲁ ϥ ⲣ̅ ⲛⲁⲓ̈ ⲧⲏⲣ ⲟⲩ ⲡ ⲛⲟⲃⲉ ⲡⲉ · ⲡ ϫⲁϫⲉ ⲡⲉ ⲛ̅ ⲣⲱⲙⲉ ⲛⲓⲙ · ⲡⲉⲓ̈ ⲑⲏⲣⲓⲟⲛ ⲉⲧ ϩⲟⲟⲩ ⲛ̅ ⲣⲉϥ ⲙⲉⲩⲧ ⲯⲩⲭⲏ̅ · ⲡⲉⲓ̈ ϩⲁⲗⲏⲧ̅ ⲛ̅ ⲣⲉϥ ⲧⲱⲣⲡ̅ · ⲡⲉⲓ̈ ϩⲟϥ ⲛ̅ ⲣⲉϥ ⲗⲱⲕⲥ̅ · ⲡ ⲕⲱϩⲧ̅ ⲛ̅ ⲣⲉϥ ⲣⲱⲕϩ̅ · ⲡⲉⲓ̈ ⲥⲟⲟⲛⲉ ⲛ̅ ⲣⲉϥ ⲥⲩⲗⲁ̅ ⲛ̅ ⲛⲉ ⲯⲩⲭⲏ̅ · ⲧⲏⲣ ⲟⲩ · ⲡ ⲛⲟⲃⲉ ⲡⲉⲓ̈ ⲃⲁⲣⲃⲁⲣⲟⲥ ⲛ̅ ⲣⲉϥ ϩⲱⲧⲃ̅ · ⲡⲉⲓ̈ ⲗⲏⲙⲏⲛ̅ ⲉⲧ ϣⲧⲣ̅ⲧⲱⲣ · Ⲧⲉ ϩⲓⲏ̅ ⲛ ⲉⲣⲏⲙⲟⲥ ⲡⲉⲓ̈ ⲉⲛⲧⲏϭ ⲉⲑ ⲟⲟⲩ · ⲡ ⲛⲟⲃⲉ ⲡ ⲣⲉϥ ⲕⲁⲗⲉⲓ ⲙ̅ ⲡ ⲙⲟⲩ · ⲁⲩⲱ ⲡ ⲉⲧ ⲉⲓⲛⲉ ⲙ̅ ⲡ ϩⲉⲃⲱⲱⲛ · ⲡ ⲉⲧ ⲧⲟⲩⲛⲟⲥ ⲛ ⲙ̅ ⲡⲟⲗⲉⲙⲟⲥ · ⲁⲩⲱ ⲡⲉ ϣⲁϥ ϣⲱϥ ⲛ ⲙ̅ ⲡⲟⲗⲓⲥ ⲛ ϥ̅ ⲱϫⲛ̅ ⲛ ⲛ̅ ⲗⲁⲟⲥ · ⲛ ϥ̅ ⲣ̅ ⲡ ⲕⲁϩ ⲧⲏⲣ ϥ̅ ⲛ ⲁⲧ ⲕⲁⲣⲡⲟⲥ · ⲛ̅ⲧⲟϥ ⲟⲛ ⲡⲉ ϣⲁ ϥ ⲧⲣⲉ ⲩ ⲁⲙⲁϩⲧⲉ ⲛ̅ ϯⲱⲧⲉ ⲛ ⲧ̅ ⲡⲉ · ⲁⲩⲱ ⲟⲛ ϣⲁ ϥ ⲧⲣⲉ ϩⲉⲛ ⲉⲓ̈ⲟⲧⲉ ⲛⲁ ⲩ ⲉ ⲡ ⲙⲟⲩ ⲛ̅ ⲛⲉⲩ ϣⲏⲣⲉ · ⲛ̅ ⲥⲉ ⲛⲉϩⲡⲉ ⲉϫⲛ̅ ⲛⲉⲩ ⲙⲉⲣⲁⲧⲉ · Ϣⲁ ϥ ⲡⲱⲱⲛⲉ ⲛ̅ ϩⲉⲛ ⲉⲓⲣⲱⲟⲩ ⲛ ϥ̅ ⲥⲱⲣⲙ̅ ⲛ̅ ϩⲉⲛ ϩⲉⲑ ⲛⲟⲥ · ⲛ ϥ̅ ⲛ̅ ϩⲉⲛ ϩⲉⲑⲛⲟⲥ ⲉ ϩⲉⲛ ⲧⲟϣⲉ ⲛⲟⲩ ⲟⲩ ⲁⲛ ⲛⲉ · ⲛ̅ ⲧⲁ ϣⲟⲛⲧⲉ ϩⲓ ⲁⲣⲟⲟⲩⲉ ϣⲱⲡⲉ ⲉⲧⲃⲉ ⲡ ⲛⲟⲃⲉ · Ⲁⲩⲱ ⲉⲧⲃⲏⲏⲧ ϥ̅ ⲛ̅ⲧ ⲁ ⲡ ⲙⲟⲩ ⲣ̅ ⲣ̅ⲣⲟ̅ · ⲉⲧⲃⲏⲏⲧ ϥ̅ ⲟⲛ ⲛ̅ ⲧⲁ ϩⲁⲡ̅ ϣⲱⲡⲉ ϩⲙ̅ ⲡ̅ ⲡⲁⲣⲁⲇⲓⲥⲟⲥ ⲁⲩⲱ ϩⲉⲛ ϫⲡⲓⲟ̅ ϩⲙ̅ ⲡ ⲧⲟⲡⲟⲥ ⲛ̅ ⲧ ⲉⲩⲫⲣⲟⲥⲩⲛⲏ · ⲉⲧⲃⲉ ⲡ ⲛⲟⲃⲉ ⲟⲛ ⲛ̅ ⲧⲁ ⲣⲓⲙⲉ ϣⲱⲡⲉ ϩⲙ̅ ⲡ ⲁⲓ̈ⲱⲛ̅ ⲉⲧ ⲛⲏⲩ · ⲁⲩⲱ ⲁ ⲡⲉ ⲙⲕⲁϩ ⲛ̅ ϩⲏⲧ̅ ϣⲱⲡⲉ ϩⲛ̅ ⲧⲉ ⲕⲧⲏⲥⲓⲥ ⲧⲏⲣ ⲥ̅ · Ⲉⲧⲃⲏⲏⲧ ϥ̅ ⲛ̅ ⲧⲁ ⲡ ⲕⲁⲧⲁⲕⲗⲩⲥⲙⲟⲥ ϣⲱⲡⲉ ϩⲓϫⲙ̅ ⲡ ⲕⲁϩ · ⲉ ⲁ ⲩ ϣⲟⲩⲟ̅ ⲛ̅ϭⲓ ⲛ̅ ⲕⲁⲧⲁϩⲣⲁⲕⲧⲏⲥ ⲛ ⲧ̅ ⲡⲉ̅ · ⲛ ⲟⲩ ⲙⲟⲟⲩ ⲛ̅ ⲛ ⲟⲣⲅⲏ̅ ϩⲓϫⲙ̅ ⲡ ⲕⲁϩ · ⲉ ⲁ ⲩ ⲟⲩⲱⲛ ⲛ̅ϭⲓ ⲙ̅ ⲡⲩⲅⲏ̅ ⲙ̅ ⲡ ⲛⲟⲩⲛ · ⲁⲩⲱ ⲁ ⲩ ⲃⲣ̅ⲃⲣ̅ ⲉϩⲣⲁⲓ̈ ⲛ ⲟⲩ ⲙⲟⲟⲩ ⲛ̅ ϫⲓ ⲕⲃⲁ · Ⲉⲧⲃⲏⲏⲧ ϥ̅ ⲛ̅ⲧ ⲁ ⲡ ⲛⲟⲩⲧⲉ ⲙⲟⲕⲙⲉⲕ ⲉ ϥⲱⲧⲉ ⲉⲃⲟⲗ ⲙ̅ ⲡ ⲧⲁⲙⲉⲓ̈ⲟ̅ ⲧⲏⲣ ϥ̅ ⲉⲧ ϩⲓϫⲙ̅ ⲡ ϩⲟ̅ ⲙ̅ ⲡ ⲕⲁϩ ⲧⲏⲣ ϥ̅ · ⲧ ⲙⲛ̅ⲧ ⲡⲁⲣⲁⲃⲁⲧⲏⲥ ⲛ̅ ⲛ ⲉⲅⲣⲏⲅⲟⲣⲟⲥ ⲉⲧⲉ ⲛ̅ ⲅⲓⲅⲁⲥ ⲛⲉ ⲧ ⲉⲛⲧ ⲁ ⲥ ⲉⲓ̈ⲛⲉ ⲙ̅ ⲡ ⲕⲁⲧⲁⲕⲗⲩⲥⲙⲟⲥ · ⲡ ⲛⲟⲃⲉ ⲙⲛ̅ ⲡ ⲥⲱⲱϥ ⲙⲛ̅ ⲡⲉ ⲣ ϩⲱⲃ ⲉ ⲁⲕⲁⲑⲁⲣⲥⲓⲁ ⲛⲓⲙ ⲡ ⲉⲛⲧ ⲁ ϥ ⲣⲱⲕϩ̅ ⲛ̅ ⲥⲟⲇⲟⲙⲁ ⲙⲛ̅ ⲕⲟⲙⲟⲣⲣⲁ̅ · ⲧ ⲙ̅ⲛ̅ⲧ ⲡⲉⲣⲓⲉⲣⲅⲟⲥ ⲛ ⲛ̅ ⲣⲱⲙⲉ ⲛ̅ ⲭⲁⲗⲁⲛⲏ̅ ⲧⲉ ⲛⲧ ⲁ ⲥ ⲧⲣⲉ ⲩ ϣⲓⲃⲉ ⲛ̅ϭⲓ ⲛ̅ ⲁⲥⲡⲉ ⲛ ⲛ̅ ⲣⲱⲙⲉ · ϣⲁⲛⲧ ⲟⲩ ϫⲱⲣ̅ ⲉⲃⲟⲗ ϩⲓϫⲙ̅ ⲡ ⲕⲁϩ ⲧⲏⲣ ϥ̅ · ⲡ ⲛⲟⲃⲉ ⲙⲛ̅ ⲧ ⲙⲛⲧ̅ ⲛⲁϣⲧ̅ ⲙⲁⲕϩ̅ ⲙ̅ ⲫⲁⲣⲁⲱ̅ ⲛ ⲉⲛⲧ ⲁ ⲩ ⲱϫⲛ̅ ⲙ̅ ⲡ ⲙⲏⲏϣⲉ ⲛ̅ ⲕⲏⲙⲉ · Ⲧ ⲁⲛⲟⲙⲓⲁ ⲛ̅ ⲧ ⲙⲛⲧ̅ ⲣⲉϥ ϣⲙ̅ϣⲉ ⲉⲓ̈ⲇⲱⲗⲟⲛ ⲛ ⲉⲛⲧ ⲁ ⲩ ϥⲱⲧⲉ ⲉⲃⲟⲗ ⲙ̅ ⲡ ⲥⲁϣϥ̅ ⲛ̅ ϩⲉⲑⲛⲟⲥ ϩⲙ̅ ⲡ ⲕⲁϩ ⲛ̅ ⲭⲁⲛⲁⲁⲛ · ⲡ ⲛⲟⲃⲉ ⲙⲛ̅ ⲧ ⲙⲛⲧ̅ ⲁⲧ ⲥⲱⲧⲙ̅ ⲛ̅ⲥⲁ ⲡ ⲛⲟⲩⲧⲉ ⲡⲉ ⲛⲧ ⲁ ⲥ ⲣⲱϩⲧ̅ ⲙ̅ ⲡ ⲥⲉ ⲛ ⲧ̅ⲃⲁ̅ ϩⲙ̅ ⲡ ⲓ̅ⲏ̅ⲗ̅ ϩⲛ̅ ⲧ ⲉⲣⲏ ⲙⲟⲥ · ϩⲛ̅ ⲟⲩ ⲥⲏϥⲉ ⲙⲛ̅ ⲟⲩ ⲕⲱϩⲧ̅ ⲙⲛ̅ ϩⲉⲛ ϩⲟϥ̅ · ⲉ ⲃⲟⲗ ϫⲉ ⲁ ⲩ ⲥⲱⲧⲡ̅ ⲛⲁ ⲩ ⲙ̅ ⲡ ⲛⲟⲃⲉ · ⲁ ⲩ ⲕⲱ̅ ⲛ̅ⲥⲱ ⲟⲩ ⲙ̅ ⲡ ϫⲟⲉⲓⲥ ⲡⲉⲩ ⲛⲟⲩⲧⲉ · ⲉⲧⲃⲉ ⲛⲁⲓ̈ ⲇⲉ ⲧⲏⲣ ⲟⲩ · Ⲉⲣⲉ ⲡ ϫⲟⲉⲓⲥ ⲱϣ ⲉⲃⲟⲗ ϩⲛ̅ ⲏⲥⲁⲓ̈ⲁⲥ ϫⲉ ⲉⲓⲥ ϩⲏⲏⲧⲉ ⲅⲁⲣ ϩⲣⲁⲓ̈ ϩⲙ̅ ⲡⲁ ϭⲱⲛⲧ̅ ϯ ⲛⲁ ⲣ̅ ⲑ ⲁⲗⲁⲥⲥⲁ ⲛ̅ ϫⲁⲓ̈ⲉ · ⲁⲩⲱ ⲧⲁ ⲕⲁ ⲛ ⲉⲓⲉⲣⲱⲟⲩ ⲛ̅ ϫⲁⲓ̈ⲉ · ⲁⲩⲱ ⲛ̅ ⲥⲉ ϣⲟⲟⲩⲉ ⲛ̅ϭⲓ ⲛⲉⲩ ⲧⲃ̅ⲧ ⲉⲃⲟⲗ ϫⲉ ⲙⲛ̅ ⲙⲟⲟⲩ ⲛ̅ ⲥⲉ ⲙⲟⲩ ⲉⲧⲃⲉ ⲡ ⲓⲃⲉ · ϯ ⲛⲁ ϯ ⲛ ⲟⲩ ⲕⲁⲕⲉ ϩⲓⲱⲱ ⲥ ⲛ ⲧ̅ ⲡⲉ̅ · ⲁⲩⲱ ⲛ̅ ⲧⲁ ⲕⲁ ⲧⲉⲥ ϩⲃ̅ⲥⲱ̅ ⲛ̅ ⲑ ⲉ ⲛ ⲟⲩ ϭⲟⲟⲩⲛⲉ · Ⲡ ⲛⲟⲃⲉ ⲇⲉ ⲡⲉ ⲛⲧ ⲁ ϥ ⲣ̅ ⲛⲁⲓ̈ ⲧⲏⲣ ⲟⲩ · Ⲁⲩⲱ ⲉⲧⲃⲏⲏⲧ ϥ̅ ⲉⲣⲉ ⲡⲉⲓ̈ ϩⲟⲟⲩ ⲛ̅ ⲧⲉⲓ̈ ⲟⲩⲛⲟⲩ ⲛ̅ ⲟⲩⲱⲧ̅ ⲛⲁ ⲕⲁⲧⲁⲥⲧⲣⲉⲫⲉ · ⲁⲩⲱ ⲛ ⲥ̅ ⲧⲁⲕⲟ̅ ⲛ ⲧ̅ ⲕⲟⲥⲙⲏⲥⲓⲥ ⲧⲏⲣ ⲥ̅ ⲙ̅ ⲡⲉⲓ̈ ⲛⲟϭ ⲛ̅ ⲟⲩⲟⲉⲓϣ ϫⲓⲛ ⲙ̅ ⲡ ϣⲁⲥⲱⲛⲧ̅ ⲙ̅ ⲡ ⲕⲟⲥⲙⲟⲥ · Ⲙⲁⲣ ⲛ̅ ⲥⲱⲧⲙ̅ ⲇⲉ ⲟⲛ ⲉⲧⲃⲉ ⲧ ⲟⲓⲕⲟⲇⲟⲙⲏ̅ ⲙ̅ ⲡ ⲛⲟϭ ⲛ̅ ⲣ̅ⲡⲉ̅ ⲉⲛⲧ ⲁ ⲥⲟⲗⲟⲙⲱⲛ ⲕⲟⲧ ϥ̅ ϩⲛ̅ ⲟⲩ ⲛⲟϭ ⲛ ⲏⲥⲩⲭⲓⲁ · ϫⲉ ⲛⲓⲙ ⲡ ⲉⲛⲧ ⲁ ϥ ϣ ϭⲙ̅ϭⲟⲙ ⲉ ϣⲣ̅ϣⲱⲣ ϥ̅ ϣⲁⲁ ⲛⲉϥ ⲥⲛ̅ⲧⲉ · ⲉ ϥ ⲥⲏϩ ⲅⲁⲣ ⲛ ⲧⲉⲓ̈ ϩⲉ ϩⲛ̅ ⲧ ⲙⲉϩ ϣⲟⲙⲧⲉ ⲙ̅ ⲙⲛⲧ̅ ⲉⲣⲟ̅ ⲉⲧⲃⲉ ⲡ ⲣ̅ⲡⲉ ⲛ̅ ⲧⲁ ⲥⲟⲗⲟⲙⲱⲛ ⲕⲟⲧ ϥ̅ ⲉ ⲡ ⲣⲁⲛ ⲙ̅ ⲡ ϫⲟⲉⲓⲥ · ⲉⲓⲥ ⲡ ⲛⲟⲩⲧⲉ ⲙ̅ ⲡ ⲓ̅ⲏ̅ⲗ̅ ϫⲉ ⲙ̅ ⲡⲟⲩ ⲥⲱⲧⲙ̅ ⲉ ϩⲣⲟⲟⲩ ⲛ̅ ϩⲁⲧⲏⲣ ⲛ̅ϩⲏⲧ ϥ̅ · ⲟⲩⲇⲉ ⲕⲉⲗⲉⲃⲓⲛ · ⲟⲩⲇⲉ ϩⲣⲟⲟⲩ ⲛ̅ ⲗⲁⲁⲩ ⲛ̅ ⲥⲟⲧⲃⲉϥ ⲙ̅ ⲡⲉⲛⲓⲡⲉ · ⲉⲡⲓⲇⲏ ϩⲓⲧⲛ̅ ⲧⲉϥ ⲙⲛⲧ̅ ⲥⲁⲃⲉ ⲉⲧ ⲟϣ · Ⲁ ϥ ⲕⲁ ⲟⲩ ⲧⲟⲡⲟⲥ ⲉ ϥ ⲟⲩⲏⲩ ⲉⲃⲟⲗ ⲙ̅ ⲡ ⲣ̅ⲡⲉ̅ ⲛ ⲟⲩ ⲕⲟⲩⲓ̈ ⲉ ⲩ ⲣ̅ ϩⲱⲃ ⲙ̅ ⲡ ⲙⲁ̅ ⲉⲧ ⲙ̅ⲙⲁⲩ · ⲡⲁⲓ̈ ⲇⲉ ⲛ̅ⲧ ⲁ ϥ ⲁⲁ ϥ · ϫⲉ ⲉⲛⲉ ⲡⲉ ϩⲣⲟⲟⲩ ⲛ ⲛ̅ ⲣⲉϥ ⲣ̅ ⲉⲓ̈ⲟⲡⲉ ϩⲧⲟⲙⲧⲙ̅ ⲛ ⲙ̅ ⲙⲁⲁϫⲉ ⲙ̅ ⲡ ⲣ̅ⲣⲟ̅ ⲛ̅ ⲥⲉ ⲧⲙ̅ ⲕⲁⲁ ϥ ⲉ ⲥⲱⲧⲙ̅ ⲉ ⲡ ϩⲁⲡ̅ ⲛ̅ ⲛ ⲉⲧ ⲛⲏⲩ ϣⲁⲁⲣⲟ ϥ ⲉ ϫⲓ ϩⲁⲡ̅ · Ⲉ ⲃⲟⲗ ϫⲉ ⲁ ⲡ ⲛⲟⲩⲧⲉ ϯ ⲛⲁ ϥ ⲛ̅ ⲟⲩ ⲉⲓ̈ⲣⲏⲛⲏ ⲉ ⲙⲛ̅ ⲗⲁⲁⲩ ⲙ̅ ⲡⲟⲗⲉⲙⲟⲥ ⲙ̅ ⲡⲉϥ ⲕⲱⲧⲉ · ⲟⲩⲇⲉ ⲗⲁⲁⲩ ⲛ ⲉⲡⲓⲃⲟⲗⲏ̅ ⲛ̅ⲥⲁ ⲗⲁⲁⲩ ⲛ̅ ⲥⲁ · ⲉⲧⲃⲉ ⲡⲁⲓ̈ ⲉⲛⲉ ⲙⲛ̅ⲧ ϥ̅ ⲗⲁⲁⲩ ⲛ̅ ⲣⲟⲟⲩϣ ⲛ̅ⲥⲁ ⲡ ⲣⲟⲟⲩϣ ⲛ ⲧ̅ ⲙⲛⲧ̅ ⲉⲣⲟ̅ ⲙ̅ⲙⲁⲧⲉ · ⲉⲛⲉ ϣⲁ ϥ ⲧⲱⲟⲩⲛ ⲇⲉ ⲛ̅ ϣⲱⲣⲡ̅ ⲙ̅ ⲙⲏⲏⲛⲉ ⲛ ϥ̅ ⲃⲱⲕ ⲉ ⲃⲟⲗ ⲉ ⲡ ⲙⲁ̅ ⲉⲛⲧ ⲁ ϥ ⲥⲃ̅ⲧⲱⲧ ϥ̅ · ⲛ ϥ̅ ϩⲙⲟⲟⲥ ⲛ̅ϩⲏⲧ ϥ̅ · ⲧⲁⲣⲉ ⲛⲉ ϩⲃⲏⲩⲉ ⲧⲏⲣ ⲟⲩ ϭⲱ̅ ⲉ ⲩ ⲙⲟⲟϣⲉ ⲛ̅ⲥⲁ ⲛⲉⲩ ⲉⲣⲏⲩ · ⲧⲙ̅ ⲧⲉ ⲗⲁⲁⲩ ⲛ ⲁⲡⲣⲁⲅⲓⲁ ϣⲱⲡⲉ ⲏ̅ ⲗⲁⲁⲩ ⲛ ⲁⲙⲉⲗⲓⲁ · Ⲉⲧⲃⲉ ⲡⲁⲓ̈ ⲙ̅ⲡ ϥ̅ ⲕⲁ ⲛ̅ ⲧⲉⲭⲛⲓⲧⲏⲥ ⲉ ⲣ̅ ϩⲱⲃ ϩⲙ̅ ⲡ ⲙⲁ̅ ⲉⲛⲧ ⲁ ϥ ⲥⲙⲛ̅ⲧ ϥ̅ ϫⲉⲕⲁⲥ ⲉⲛⲉ ⲡ ⲙⲁ̅ ϭⲱ̅ ⲉ ϥ ⲧⲉϩ ⲧⲱϩ · ⲛ̅ ⲥⲉ ⲧⲙ̅ ϫⲓ ⲥⲙⲏ̅ ⲉ ⲛ ϣⲁϫⲉ ⲙ̅ ⲡ ⲣ̅ⲣⲟ̅ · ⲛ̅ⲧⲉⲣⲉ ϥ ⲟⲩⲱ̅ ⲇⲉ ⲉ ϥ ⲕⲱⲧ̅ ⲙ̅ ⲡ ⲏⲓ̈ ⲙⲛ̅ⲛ̅ⲥⲁ ϫⲟⲩⲱⲧⲉ ⲛ̅ ⲣⲟⲙⲡⲉ · ⲁ ϥ ⲉⲓ̈ⲣⲉ̅ ⲙ̅ ⲡ ϫⲓ ⲁⲉⲓⲕ ⲙ̅ ⲡ ⲏⲓ̈ ⲙ̅ ⲡ ϫⲟⲉⲓⲥ · ⲁ ϥ ⲃⲱⲕ ⲉ ϩⲟⲩⲛ ⲉ ⲡ ⲣ̅ⲡⲉ ⲉⲣⲉ ⲡ ⲓ̅ⲏ̅ⲗ̅ ⲧⲏⲣ ϥ̅ ⲛⲙ̅ⲙⲁ ϥ · ⲁ ϥ ⲕⲟⲗϫ̅ ⲛ̅ ⲛⲉϥ ⲡⲁⲧ̅ ⲙ̅ ⲡⲉ ⲙⲧⲟ̅ ⲉⲃⲟⲗ ⲙ̅ ⲡⲉ ⲑⲏⲥⲓⲁⲥⲧⲏⲣⲓⲟⲛ ⲙ̅ ⲡ ϫⲟⲉⲓⲥ ⲉⲣⲉ ⲛⲉϥ ϭⲓϫ ⲡⲟⲣϣ̅ ⲉⲃⲟⲗ ⲉϩⲣⲁⲓ̈ ⲉ ⲧ ⲡⲉ̅ · Ⲁ ϥ ϣⲗⲏⲗ ⲛ̅ ⲧⲉⲓ̈ ϩⲉ ⲉ ϥ ϫⲱ ⲙ̅ⲙⲟ ⲥ ϫⲉ ⲡ ϫⲟⲉⲓⲥ ⲡ ⲛⲟⲩⲧⲉ ⲙ̅ ⲡ ⲓ̅ⲏ̅ⲗ̅ · ⲉϣϫⲉ ⲧ ⲡⲉ̅ · ⲁⲩⲱ ⲧ ⲡⲉ̅ ⲛ ⲧ̅ ⲡⲉ̅ ⲣⲱϣⲉ ⲉⲣⲟ ⲕ ⲁⲛ · ϫⲉ ⲛⲁⲙⲉ ⲉⲛⲉ ⲣⲉ ⲡ ⲛⲟⲩⲧⲉ ⲛⲏⲩ ⲛ ϥ̅ ⲟⲩⲱϩ ⲙⲛ̅ ⲛ̅ ⲣⲱⲙⲉ · ⲧⲉⲛⲟⲩ ϭⲉ ⲡ ϫⲟⲉⲓⲥ ⲥⲱⲧⲙ̅ ⲉ ⲡⲉ ϣⲗⲏⲗ ⲉⲧⲉⲣⲉ ⲡⲉⲕ ϩⲙ̅ϩⲁⲗ ⲉⲓ̈ⲣⲉ ⲙ̅ⲙⲟ ϥ ⲉϩⲣⲁⲓ̈ ⲉ ⲣⲟ ⲕ · ϫⲉⲕⲁⲥ ⲛⲉⲕ ⲃⲁⲗ ⲙⲛ̅ ⲛⲉⲕ ⲙⲁⲁϫⲉ ⲉⲩⲉ ϣⲱⲡⲉ ⲉ ⲩ ⲟⲩⲏⲛ̅ ⲉϩⲣⲁⲓ̈ ⲉϫⲙ̅ ⲡⲓ̂ ⲏⲓ̈ · Ⲁⲩⲱ ϩⲁⲡⲗⲱⲥ ⲙⲛ̅ⲛ̅ⲥⲁ ⲧⲉϥ ⲡⲁⲣⲁⲕⲗⲩⲥⲓⲥ · ⲁ ⲡ ϫⲟⲉⲓⲥ ϣⲁϫⲉ ⲛⲙ̅ⲙⲁ ϥ ϩⲓϫⲙ̅ ⲡⲉ ⲑⲩⲥⲓⲁⲥⲧⲏⲣⲓⲟⲛ ⲉ ϥ ϫⲱ ⲙ̅ⲙⲟ ⲥ ϫⲉ ⲁ ⲓ̈ ⲥⲱⲧⲙ̅ ⲉ ⲡⲉⲕ ϣⲗⲏⲗ ⲉⲛⲧ ⲁ ⲕ ⲁⲁ ϥ ⲉϩⲣⲁⲓ̈ ⲉⲣⲟ ⲓ̈ · ⲙⲉ ⲓ̈ ⲟⲩⲱϩ ϩⲛ̅ ⲏⲓ̈ ⲙ̅ ⲙⲟⲩⲛⲅ̅ ⲛ̅ ϭⲓϫ ⲛ̅ ⲣⲱⲙⲉ · ⲁⲗⲗⲁ ⲉⲧⲃⲉ ⲡⲉⲕ ϩⲓⲥⲉ ⲉⲛⲧ ⲁ ⲕ ⲁⲁ ϥ · Ⲉϣⲱⲡⲉ ⲉⲧⲉⲧⲛ̅ϣⲁⲛ ϩⲁⲣⲉϩ ⲉ ⲛⲁ ⲉⲛⲧⲟⲗⲏ ⲙⲛ̅ ⲛⲁ ϩⲁⲡ̅ ⲛⲁⲓ̈ ⲉⲛⲧ ⲁ ⲓ̈ ⲧⲁⲁ ⲩ ⲉⲧⲟⲧ ⲧⲏⲩⲧⲛ̅ · ⲛⲁ ⲃⲁⲗ ⲙⲛ̅ ⲛⲁ ⲙⲁⲁϫⲉ ⲛⲁ ϣⲱⲡⲉ ⲉ ⲩ ⲟⲩⲏⲛ̅ ⲉϫⲙ̅ ⲡⲉⲓ̈ ⲏⲓ̈ ⲉ̅ⲛⲧ ⲁ ⲕ ⲕⲟⲧ ϥ̅ · Ⲉⲧⲉⲧⲛ̅ ϣⲁⲛ ⲡⲁⲣⲁⲃⲁ ϭⲉ ⲛ̅ ⲛⲁ ⲉⲛⲧⲟⲗⲏ · ⲡⲉⲓ̈ ⲛⲟϭ ⲙ̅ ⲙⲁ̅ ϯ ⲛⲁ ⲛⲟϫ ϥ̅ ⲉⲃⲟⲗ ⲙ̅ⲙⲟ ⲓ̈ · ⲛ̅ ⲥⲉ ϣⲣ̅ϣⲱⲣ ϥ̅ ⲁⲩⲱ ⲛ ϥ̅ ϣⲱⲡⲉ ⲛ̅ ϫⲁⲓ̈ⲉ ⲛ̅ⲧⲉ ⲛ ⲉⲧ ⲡⲁⲣⲁⲅⲉ ⲧⲏⲣ ⲟⲩ ⲣ̅ ϣⲡⲏⲣⲉ ⲛ̅ ⲥⲉ ϣ ϭⲁ ϭⲓϫ · ⲁⲩⲱ ⲛ̅ ⲥⲉ ϣⲙ̅ϣⲏϭⲉ ⲛ̅ ⲥⲉ ϫⲟⲟ ⲥ ϫⲉ ⲉⲧⲃⲉ ⲟⲩ ⲁ ⲩ ⲉⲓ̈ⲣⲉ ϩⲓ ⲛⲁⲓ̈ ⲙ̅ ⲡⲉⲓ̈ ⲛⲟϭ ⲙ̅ ⲙⲁ̅ ⲁⲩⲱ ⲥⲉ ⲛⲁ ϫⲟⲟ ⲥ ϫⲉ ⲉⲃⲟⲗ ϫⲉ ⲁ ⲩ ⲕⲱ ⲛ̅ⲥⲱ ⲟⲩ ⲙ̅ ⲡ ϫⲟⲉⲓⲥ ⲡ ⲛⲟⲩⲧⲉ ⲛ̅ ⲛⲉⲩ ⲉⲓⲟⲧⲉ · ⲁ ⲩ ⲣ̅ ϩⲙ̅ϩⲁⲗ ⲛ̅ ϩⲉⲛ ⲕⲉ ⲛⲟⲩⲧⲉ ⲛ̅ ϣⲙ̅ⲙⲟ̅ · Ⲁⲛⲁⲩ ϭⲉ ⲧⲉⲛⲟⲩ ϫⲉ ⲙⲛ̅ⲛ̅ⲥⲁ ⲧⲣⲉ ⲥⲟⲗⲟⲙⲱⲛ ⲛ̅ⲕⲟⲧⲕ̅ ⲁ ⲡ ⲗⲁⲟⲥ ⲣ̅ ⲛⲟⲃⲉ · ⲁⲩⲱ ⲁ ⲩ ⲧⲟϭ ⲟⲩ ⲉ ⲡⲉⲓ̈ ϣⲃⲏⲣ̅ ⲉⲑ ⲟⲟⲩ ⲉⲧⲉ ⲡ ⲛⲟⲃⲉ ⲡⲉ · ⲡⲁⲓ̈ ⲟⲛ ⲉⲛⲧ ⲁ ϥ ⲧⲣⲉ ⲡ ϣⲟⲣⲡ̅ ⲛ̅ ⲣⲱⲙⲉ ⲣ̅ ⲛⲟⲃⲉ ϩⲙ̅ ⲡ̅ ⲡⲁⲣⲁⲇⲓⲥⲟⲥ · ⲉ ⲁ ϥ ⲡⲱⲱⲛⲉ ⲙ̅ ⲡ ⲁⲓⲱⲛ ϫⲓⲛ ⲛ̅ ⲧ ⲁⲣⲭⲏ̅ · Ⲛ̅ⲧⲟϥ ⲟⲛ ⲡⲉ ⲛⲧ ⲁ ϥ ϣⲟⲣϣⲣ̅ ⲙ̅ ⲡ ⲣ̅ⲡⲉ ⲛ ⲛ̅ ϩⲉⲃⲣⲁⲓⲟⲥ ϩⲓⲧⲟⲟⲧ ⲟⲩ ⲛ̅ ⲛⲉ ⲭⲁⲗⲇⲁⲓⲟⲥ · ⲛⲁⲓ̈ ⲇⲉ ⲉ ϣⲁ ⲩ ϩⲉⲣ ⲙⲏⲛⲉⲩⲉ ⲙ̅ⲙⲟ ⲟⲩ ϫⲉ ⲛ ⲉⲧ ϫⲱⲣ ⲉⲃⲟⲗ ⲏ̅ ⲛ ⲉⲧ ⲧⲁⲕⲟ̅ · ⲡ ⲉⲛⲧ ⲁ ⲥⲟⲗⲟⲙⲱⲛ ⲣ̅ ϫⲟⲩⲱⲧⲉ ⲛ̅ ⲣⲟⲙⲡⲉ ⲉ ϥ ⲕⲱⲧ ⲙ̅ⲙⲟ ϥ ϩⲛ̅ ϩⲉⲛ ⲱⲛⲉ ⲉ ⲩ ⲧⲁⲓ̈ⲏⲩ · ⲙⲛ̅ ⲟⲩ ⲛⲟϭ ⲛ ⲉⲣ ⲅⲁⲥⲓⲁ · ⲉ ⲥ ⲥⲏⲣ ⲉⲃⲟⲗ ⲉⲧⲉ ⲛⲁⲓ̈ ⲛⲉ · Ϣⲙⲟⲩⲛ ⲛ ⲧ̅ⲃⲁ̅ ⲛ̅ ϥⲁⲓ̈ ⲉⲧⲡⲱ · ⲛ(?) ϣⲟⲙⲛⲧ̅ ⲛ ⲧ̅ⲃⲁ̅ ϩⲙ̅ ⲡ ⲗⲓⲃⲁⲛⲟⲥ ⲉ ⲩ ⲕⲉⲣⲉ ϣⲉ · ⲙⲁⲃⲧⲁⲥⲉ ⲛ̅ ϣⲉ̅ ⲛ̅ ⲥⲁϩ · ϣⲙⲟⲩⲛ ⲛ ⲧ̅ⲃⲁ̅ ⲛ̅ ⲗⲁⲧⲟⲙⲟⲥ ϩⲙ̅ ⲡ ⲧⲟⲟⲩ · ⲁⲩⲱ ⲙⲛ̅ⲛ̅ⲥⲁ ⲛⲁⲓ̈ ⲧⲏⲣ ⲟⲩ ⲛ̅ⲧⲉ ⲡⲉⲓ̈ ϫⲁϫⲉ ⲉⲧⲉ ⲡ ⲛⲟⲃⲉ ⲡⲉ ⲧⲣⲉ ⲩ ϣⲣ̅ϣⲱⲣ ϥ̅ ⲛ̅ ϩⲉⲛ ⲕⲟⲩⲓ̈ ⲛ̅ ϩⲟⲟⲩ · ⲉ ⲛⲁ ϫⲟⲟ ⲥ ϭⲉ ϫⲉ ⲁⲣⲁ̅ ⲡⲁⲣⲁ ⲟⲩ ⲣⲟⲙⲡⲉ ⲧⲏⲣ ⲥ̅ ⲛ ⲉⲛⲧ ⲁ ⲛⲉ ⲭⲁⲗ ⲇⲁⲓⲟⲥ ⲁⲁ ⲩ ϩⲓⲣⲱ ⲥ ⲛ̅ ⲑ ⲓⲗⲏ̅ⲙ̅ · Ⲉⲧⲃⲉ ⲡⲁⲓ̈ ϭⲉ ⲁ ⲧⲉⲓ̈ ⲣⲟⲙⲡⲉ ⲛ̅ ⲟⲩⲱⲧ̅ ⲃⲱⲗ ⲉⲃⲟⲗ ⲛ̅ ⲧⲉⲓ̈ ⲉⲣⲅⲁⲥⲓⲁ ⲛ̅ ⲧⲉⲓ̈ ϫⲟⲩⲱⲧⲉ ⲛ̅ ⲣⲟⲙⲡⲉ ⲉⲧⲃⲉ ⲡ ⲛⲟⲃⲉ · ⲡ ⲉⲛⲧ ⲁ ⲛ ϩⲉⲃⲣⲁⲓⲟⲥ ⲕⲟⲧ ϥ̅ · ⲁ ⲛⲉ ⲭⲁⲗⲇⲁⲓⲟⲥ ϣⲣ̅ ϣⲱⲣ ϥ̅ · ⲉⲧⲃⲉ ⲧ ⲡⲁⲣⲁⲛⲟⲙⲓⲁ ⲛ ⲛ̅ ⲣⲱⲙⲉ · ⲡ ⲉⲛⲧ ⲁ ⲩ ⲕⲟⲧ ϥ̅ ϩⲛ̅ ⲟⲩ ⲥϭⲣⲁϩⲧ̅ ⲁ ⲩ ϣⲣ̅ϣⲱⲣ ϥ̅ ϩⲛ̅ ⲟⲩ ⲛⲟϭ ⲛ̅ ⲧⲁⲣⲁⲭⲏ · Ⲡ ⲉ ⲛⲧ ⲁ ⲥⲟⲗⲟⲙⲱⲛ ⲕⲟⲧ ϥ̅ ϩⲛ̅ ⲟⲩ ⲥⲟⲫⲓⲁ ⲁ ⲥⲉⲇⲉ ⲕⲓⲁⲥ ϣⲣ̅ϣⲱⲣ ϥ̅ ϩⲛ̅ ⲧⲉϥ ⲁⲛⲟⲙⲓⲁ · ⲕⲁⲗⲱⲥ ⲟⲩⲛ ⲁ ⲡ ϫⲟⲉⲓⲥ ⲛⲟⲩϫⲉ ⲙ̅ ⲡⲉⲓ ϣⲁϫⲉ ⲉⲣⲱ ϥ ⲛ̅ ⲥⲟⲗⲟⲙⲱⲛ ⲉ ⲧⲣⲉ ϥ ϫⲟⲟ ϥ · ϫⲉ ϣⲁⲣⲉ ϩⲉⲛ ⲥⲁⲃⲏ̅ ⲛ̅ ⲥϩⲓⲙⲉ ⲕⲉⲧ ϩⲉⲛ ⲏⲓ̈ ⲧⲉⲧ ⲛⲁ ⲣ̅ ⲁⲑ ⲏⲧ ⲇⲉ ϣⲁ ⲥ ϣⲣ̅ϣⲱⲣ ϥ̅ ⲛ̅ ⲛⲉⲥ ϭⲓϫ · ϥ̅ ϫⲱ ⲙ̅ⲙⲟ ⲥ ⲟⲛ ⲛ̅ϭⲓ ⲡ ⲙⲁⲅⲁⲣⲓⲟⲥ ⲡⲁⲩⲗⲟⲥ ϫⲉ ⲡ ⲥⲟⲟⲩⲛ ϣⲁ ϥ ϫⲓⲥⲉ ⲧ ⲁⲅⲁⲡⲏ ⲇⲉ ϣⲁ ⲥ ⲕⲱⲧ · Ⲛⲁⲓ̈ ⲧⲏⲣ ⲟⲩ ⲁ ⲩ ϣⲱⲡⲉ ϩⲓ ⲥⲟⲗⲟⲙⲱⲛ · ⲧ ⲕⲁⲧⲁⲥⲧⲣⲟⲫⲏ ⲇⲉ ⲙ̅ ⲡ ⲧⲁⲕⲟ̅ ⲛ̅ⲧ ⲁ ϥ ϣⲱⲡⲉ ϩⲓ ⲥⲉⲇⲉⲕⲓⲁⲥ · ⲡⲉ ϩⲣⲟⲟⲩ ⲛ ⲛ̅ ⲥⲟⲧⲃⲉϥ ⲉ ⲧⲉ ⲙ̅ⲡⲟⲩ ⲥⲱⲧⲙ̅ ⲉⲣⲟ ⲟⲩ ⲉ ⲩ ⲕⲱⲧ̅ ⲙ̅ⲙⲟ ϥ ϩⲓⲧⲛ̅ ⲥⲟⲗⲟⲙⲱⲛ ⲡ ⲥⲟⲫⲟⲥ · ⲁ ⲡⲉ ϩⲣⲟⲟⲩ ⲛ ⲛ̅ ⲕⲉⲗⲉⲃⲓⲛ ⲙⲛ̅ ⲛ̅ ϩⲁⲧⲏⲣ̅ ⲧⲁⲣⲁⲥⲥⲉ ⲛ̅ ⲑ ⲓⲗⲏ̅ⲙ̅ · ⲉ ⲩ ⲃⲱⲗ ⲙ̅ⲙⲟ ϥ ⲉⲃⲟⲗ ϩⲓⲧⲛ̅ ⲧ ⲙⲛⲧ̅ ⲥⲟϭ ⲛ̅ ⲥⲉⲇⲉⲕⲓⲁⲥ · Ⲙⲛ̅ⲛ̅ⲥⲁ ⲛⲁⲓ̈ ⲇⲉ ⲟⲛ ⲥⲱⲧⲙ̅ ⲉ ⲡ ⲡ ⲉⲧ ⲟⲩⲁⲁⲃ ⲥⲧⲉ ⲫⲁⲛⲟⲥ ⲉ ϥ ϫⲱ ⲙ̅ⲙⲟ ⲥ ϫⲉ ⲥⲟⲗⲟⲙⲱⲛ ⲁ ϥ ⲕⲱⲧ̅ ⲛ ⲟⲩ ⲏⲓ̈ · ⲁⲗⲗⲁ ⲙⲁⲣⲉ ⲡ ⲉⲧ ϫⲟⲥⲉ ⲟⲩⲱϩ ϩⲛ̅ ⲧⲁⲙⲓⲟ̅ ⲛ̅ ϭⲓϫ · ⲉⲓ̈ⲉ ⲉⲣⲉ ⲡ ⲛⲟⲩⲧⲉ ⲛⲁ ⲟⲩⲱϩ ⲧⲱⲛ · ⲉ ϥ ϫⲱ ⲙ̅ⲙⲟ ⲥ ϫⲉ ⲟⲛⲧⲟⲥ ⲡ ⲛⲟⲩⲧⲉ ⲛⲁ ⲟⲩⲱϩ ⲙⲛ̅ ⲛ̅ ⲣⲱⲙⲉ · Ⲡⲁⲓ̈ ⲅⲁⲣ ⲁ ϥ ϣⲱⲡⲉ ⲛⲁⲙⲉ̅ · ⲁ ϥ ⲉⲓ̈ ⲉⲃⲟⲗ ϩⲛ̅ ⲙ̅ ⲡⲏⲩⲉ ⲛ̅ϭⲓ ⲡⲉⲛ ϫⲟⲉⲓⲥ ⲓ̅ⲥ̅ ⲡⲉ ⲭ̅ⲥ̅ ⲁ ϥ ⲟⲩⲱϩ ⲛⲙ̅ⲙⲁ ⲛ ⲉ ⲁ ϥ ⲫⲟⲣⲉⲓ ⲛ ⲟⲩ ⲥⲁⲣⲝ̅ ⲛ̅ ⲧⲉⲛ ϩⲉ̅ ϣⲁⲧ̅ⲛ̅ ⲛⲟⲃⲉ · ⲡⲉⲓ̈ ⲣ̅ⲡⲉ̅ ⲉⲧ ⲟⲩⲁⲁⲃ · ⲁⲩⲱ ⲉⲧ ⲧⲁⲓ̈ⲏⲩ ⲉⲛⲧ ⲁ ⲡⲉⲛ ⲥⲱⲧⲏⲣ ⲫⲟⲣⲉⲓ ⲙ̅ⲙⲟ ϥ ⲉ ϩⲛⲁ ϥ · ⲡⲁⲓ̈ ⲟⲛ ⲉⲛⲧ ⲁ ⲇⲁⲩⲉⲓⲇ ϣⲁϫⲉ ⲉⲣⲟ ϥ ϫⲉ ⲡⲉⲕ ⲣ̅ⲡⲉ̅ ⲟⲩⲁⲁⲃ ⲁⲩⲱ ⲟⲩ ϣⲡⲏⲣⲉ ⲡⲉ ϩⲛ̅ ⲧ ⲇⲓⲕⲁⲓⲟⲥⲩⲛⲏ · ⲁⲗⲏⲑⲱⲥ ⲟⲩ ϣⲡⲏⲣⲉ ⲛⲁⲙⲉ · ⲧⲉ ⲧ ⲡⲁⲣⲑⲉⲛⲟⲥ ⲉⲧ ⲟⲩⲁⲁⲃ ⲙⲁⲣⲓⲁ̅ · ⲧⲁⲓ̈ ⲉ ⲙⲡ ⲟⲩ ϫⲡⲉ̅ ⲣⲱⲙⲉ ⲉϫⲙ̅ ⲡ ⲕⲁϩ ⲛ̅ ⲧⲉⲥ ϩⲉ · ⲙⲁⲣⲓⲁ̅ ⲡⲉⲓ̈ ⲣ̅ⲡⲉ̅ ⲉⲧ ϫⲟⲥⲉ ⲁⲩⲱ ⲉⲧ ⲧⲁⲓ̈ⲏⲩ ⲛ ϩⲟⲩⲟ̅ ⲉ ⲡⲁ ⲥⲟⲗⲟⲙⲱⲛ · ⲧⲁⲓ̈ ⲉⲛⲧ ⲁ ⲥ ϣⲱⲡⲉ ⲛ ⲏⲓ̈ ⲛ̅ⲧⲉ ⲡ ⲛⲟⲩⲧⲉ ⲙ̅ ⲙⲉ̅ · ⲓ̅ⲥ̅ ⲡⲉ ⲭⲥ̅ ⲓⲥ̅ ⲡⲉⲛ ϫⲟⲉⲓⲥ ⲡⲁⲓ̈ ⲉⲃⲟⲗ ϩⲓⲧⲟⲟⲧ ϥ̅ ⲡ ⲉⲟⲟⲩ ⲙ̅ ⲡ ⲓⲱⲧ̅ ⲛⲙ̅ⲙⲁ ϥ ⲙⲛ̅ ⲡⲉ ⲡⲛⲁ̅ ⲉⲧ ⲟⲩⲁⲁⲃ · ϣⲁⲁ ⲛ ⲁⲓ̈ⲱⲛ ⲧⲏⲣ ⲟⲩ ⲛ ⲁⲓ̈ⲱⲛ ϩⲁⲙⲏⲛ · ◈◈ — ◈◈ — ◈◈ — ◈◈ ⲃⲁⲥⲓⲗⲓⲟⲩ ⲉⲡⲓⲥⲕⲟⲡⲟⲩ · ◈ — ◈ — ◈ — ◈ —
