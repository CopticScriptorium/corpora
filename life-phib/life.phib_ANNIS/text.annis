0	0	sText1	ⲡ ⲃⲓⲟⲥ ⲙ ⲡⲉⲛ ⲡ ⲉⲧ ⲟⲩⲁⲁⲃ ⲛ ⲉⲓⲱⲧ ⲁⲡⲁ ⲫⲓϥ ⲡ ⲁⲛⲁⲭⲱⲣⲏⲧⲏⲥ ⲉⲧ ⲟⲩⲁⲁⲃ ⲉ ⲁ ϥ ϩⲓⲥⲧⲱⲣⲓⲍⲉ ⲙⲙⲟ ϥ ⲛϭⲓ ⲡⲁⲡⲟϩⲉ ⲡ ⲙⲁⲑⲏⲧⲏⲥ ⲛ ⲁⲡⲁ ⲁⲡⲟⲗⲗⲱ ⲡ ⲧⲉⲗⲓⲟⲥ ⲉⲧ ⲥⲙⲁⲙⲁⲁⲧ · ⲛⲧ ⲁ ϥ ⲙⲧⲟⲛ ⲇⲉ ⲙⲙⲟ ϥ ⲛϭⲓ ⲡ ⲙⲁⲕⲁⲣⲓⲟⲥ ⲁⲡⲁ ⲫⲓϥ ϩⲛ ⲥⲟⲩ ϫⲟⲩⲧⲏ ⲙ ⲡ ⲉⲃⲟⲧ ⲡⲁⲟⲡⲉ ϩⲛ ⲟⲩ ⲉⲓⲣⲏⲛⲏ ⲛⲧⲉ ⲡ ⲛⲟⲩⲧⲉ · ⲉⲣⲉ ⲛϥ ⲥⲙⲟⲩ ⲛⲁ ϣⲱⲡⲉ ⲛⲙⲙⲁ ⲛ ϩⲁⲙⲏⲛ · ⲁⲗⲏⲑⲱⲥ ⲟⲩ ⲙⲉ ⲡⲉ ⲡ ϣⲁϫⲉ ⲙ ⲡ ϩⲩⲙⲛⲟⲇⲟⲥ ⲉⲧ ⲟⲩⲁⲁⲃ ⲇ︤ⲁ︦ⲇ︥ ⲉ ϥ ⲱϣ ⲉⲃⲟⲗ ⲉ ϥ ϫⲱ ⲙⲙⲟ ⲥ ϫⲉ · ⲡ ⲇⲓⲕⲁⲓⲟⲥ ⲛⲁ ϣⲱⲡⲉ ⲛ ⲣ ⲡ ⲙⲉⲉⲩⲉ ϣⲁ ⲉⲛⲉϩ · ⲁⲩⲱ ⲟⲛ ϫⲉ · ⲡ ⲇⲓⲕⲁⲓⲟⲥ ⲛⲁ ϫⲓⲥⲉ ⲛ ⲑ ⲉ ⲛ ⲟⲩ ⲃⲛⲛⲉ ⲛ ϥ ⲟⲩⲱⲥϣ ⲉⲃⲟⲗ ⲛ ⲑ ⲉ ⲛ ⲧ ⲕⲉⲇⲣⲟⲥ ⲉⲧ ϩⲙ ⲡ ⲗⲓⲃⲁⲛⲟⲥ · ⲁ ⲡⲁⲓ ϫⲱⲕ ⲉⲃⲟⲗ ⲉϫⲙ ⲡⲉⲓ ⲡ ⲉⲧ ⲟⲩⲁⲁⲃ · ⲛⲉ ⲟⲩⲛ ⲟⲩ ⲥⲟⲛ ⲇⲉ ⲉ ⲡⲉϥ ⲣⲁⲛ ⲡⲉ ⲁⲡⲁ ⲫⲓϥ ⲉ ⲩ ⲣ ⲙ ⲡ ⲥⲓⲛⲉⲙⲟⲩⲛ ⲡⲉ ϩⲙ ⲡ ⲧⲟϣ ⲛ ϣⲙⲟⲩⲛ · ⲁ ϥ ⲉⲓ ϣⲁ ⲡⲁ ⲉⲓⲱⲧ ⲉⲧ ⲟⲩⲁⲁⲃ ⲁⲡⲁ ⲁⲡⲟⲗⲗⲱ ⲁ ϥ ⲣ ⲙⲟⲛⲟⲭⲟⲥ ϩⲁϩⲧⲏ ϥ · ⲁ ⲩ ϭⲱ ⲇⲉ ⲙⲛ ⲛⲉⲩ ⲉⲣⲏⲩ ⲛⲁ ϯⲉ ⲛ ⲣⲟⲙⲡⲉ · ⲙⲛⲛⲥⲱ ⲥ ⲁ ⲁ ⲡⲉⲧⲣⲁ ⲉ ⲛⲧ ⲟⲩ ⲙ ⲡⲉ ⲥⲛⲁⲩ ⲁ ϥ ⲕⲁⲁ ⲩ ϩⲁϩⲧⲛ ⲛⲉⲩ ⲉⲣⲏⲩ ϩⲙ ⲡ ⲧⲟⲟⲩ ⲛ ϯ ⲧ ⲕⲟⲟϩ ⲁ ϥ ⲃⲱⲕ ϣⲁ ⲡⲉ ϩⲟⲟⲩ ⲛⲧ ⲁ ϥ ⲙⲧⲟⲛ ⲙⲙⲟ ϥ · ⲛⲧⲟⲟⲩ ⲇⲉ ⲙ ⲡⲉ ⲥⲛⲁⲩ ⲛⲉ ⲩ ϣⲟⲟⲡ ⲙⲛ ⲛⲉⲩ ⲉⲣⲏⲩ ⲉ ⲩ ⲉⲓⲣⲉ ⲛ ϩⲉⲛ ⲛⲟϭ ⲙ ⲡⲟⲗⲩϯⲁ ⲉ ⲙⲛ ⲣⲱⲙⲉ ⲛ ⲁϣ ϫⲓⲏⲡⲉ ⲙⲙⲟ ⲟⲩ ⲟⲩⲇⲉ ⲛ ⲧⲛ ⲛⲁ ϣ ϫⲟⲟⲩ ⲁⲛ ⲉⲧⲃⲉ ⲧⲉⲩ ⲁϣⲏ · ⲥⲱⲧⲙ ⲉⲣⲟ ⲓ ⲛⲁ ⲥⲛⲏⲩ ⲛⲁ ⲙⲉⲣⲁⲧⲉ ϩⲙ ⲡ ϫ︤ⲥ︥ ⲛ ⲧ ⲁ ⲧⲁⲙⲱ ⲧⲛ ⲉ ⲛ ϭⲟⲙ ⲙⲛ ⲛⲉ ⲥⲃⲟⲟⲩⲉ ⲛ ⲱⲛϩ ⲙ ⲡⲉⲛ ⲙⲁⲕⲁⲣⲓⲟⲥ ⲛ ⲉⲓⲱⲧ ⲁⲡⲁ ⲁⲡⲟⲗⲗⲱ ⲡ ⲣⲱⲙⲉ ⲙ ⲡ ⲛⲟⲩⲧⲉ , ⲡ ⲉⲛⲧ ⲁ ϥ ⲧⲁⲗⲟ ⲉϩⲣⲁⲓ ⲙ ⲡⲉϥ ⲥⲱⲙⲁ ⲛ ⲟⲩ ⲑⲩⲥⲓⲁ ⲉ ⲥ ⲟⲩⲁⲁⲃ ⲙ ⲡ ⲛⲟⲩⲧⲉ , ⲡ ⲉⲛⲧ ⲁ ϥ ϣⲱⲡⲉ ⲙ ⲙⲁ ⲛ ⲟⲩⲱϩ ⲙ ⲡ ⲉⲓⲱⲧ ⲁⲩⲱ ⲙ ⲙⲁ ⲛ ⲙⲧⲟⲛ ⲙ ⲡ ϣⲡⲣⲉ ⲁⲩⲱ ⲙ ⲙⲁ ⲛ ⲥⲱⲟⲩϩ ⲉϩⲟⲩⲛ ⲙ ⲡⲉ ⲡ︤ⲛ︦ⲁ︥ ⲉⲧ ⲟⲩⲁⲁⲃ · ⲁⲛⲟⲕ ⲇⲉ ⲡⲁⲡⲟϩⲉ ⲡ ⲟⲓⲕⲟⲛⲟⲙⲟⲥ ⲡⲉⲓ ⲉⲗⲁⲭⲓⲥⲧⲟⲥ ⲛⲉ ⲓ ⲟ ⲛ ϣⲏⲣⲉ ⲕⲟⲩⲓ ⲉ ⲓ ⲥⲟⲃⲕ ϩⲙ ⲡ ⲏⲓ ⲛ ⲛⲁ ⲉⲓⲟⲟⲧⲉ · ⲁ ⲡ ⲛⲟⲩⲧⲉ ⲧⲛⲛⲟⲟⲩ ⲙ ⲡⲉϥ ⲁⲅⲅⲉⲗⲟⲥ ⲁ ϥ ⲉⲛⲧ ⲉⲃⲟⲗ ϩⲙ ⲡ ⲏⲓ ⲙ ⲡⲁ ⲉⲓⲱⲧ ⲁ ϥ ϫⲓ ⲙⲟⲉⲓⲧ ϩⲏⲧ ϩⲓ ⲛⲉ ϩⲓⲟⲟⲩⲉ ⲛ ⲧ ⲇⲓⲕⲁⲓⲟⲥⲩⲛⲏ ⲁ ϥ ⲉⲛⲧ ⲉⲣⲁⲧ ϥ ⲙ ⲡ ϣⲱⲥ ⲉⲧ ⲛⲁⲛⲟⲩ ϥ ⲛ ⲣⲉϥ ⲧⲟⲩϫⲉ ⲯⲩⲭⲏ ⲁ ⲓ ⲙⲟⲟⲛⲉ ⲉ ⲡ ⲗⲩⲙⲏⲛ ⲙ ⲡ ⲟⲩϫⲁⲓ ⲉⲧⲉ ⲙⲛ ⲥⲟⲟⲛⲉ ⲛϩⲏⲧ ϥ ⲉⲧⲉ ⲡⲉⲛ ⲙⲉⲣⲓⲧ ⲛ ⲉⲓⲱⲧ ⲡⲉ ⲙ ⲡⲉⲛ ⲙⲁⲕⲁⲣⲓⲟⲥ ⲛ ⲉⲓⲱⲧ ⲁⲡⲁ ⲁⲡⲟⲗⲗⲱ ⲡ ⲓⲥⲣⲁⲏⲗⲓⲧⲏⲥ ⲛⲁⲙⲉ ⲉⲧⲉ ⲙⲛ ⲕⲣⲟϥ ⲛϩⲏⲧ ϥ · ⲉ ϥ ϣⲟⲟⲡ ⲇⲉ ϩⲙ ⲡⲉⲓ ⲧⲟⲟⲩ ϩⲁ ⲑ ⲏ ⲙⲡⲁⲧⲉ ⲡ ϫ︤ⲥ︥ ⲟⲩⲱⲛϩ ⲉⲃⲟⲗ ⲙ ⲡⲉϥ ⲉⲟⲟⲩ ⲉϩⲣⲁⲓ ⲉϫⲱ ϥ ⲁ ⲓ ⲧⲱϩⲙ ⲇⲉ ⲉ ⲡ ⲣⲟ ⲁ ϥ ⲉⲓ ⲛⲁ ⲓ ⲉⲃⲟⲗ ⲛ ⲧⲉ ⲩⲛⲟⲩ ⲉⲣⲉ ⲡϥ ϩⲟ ⲛⲟⲧⲃ ⲛ ⲥⲱⲃⲉ · ⲉ ⲛ ⲉ ⲟⲩ ⲣⲙ ⲣⲁϣ ⲅⲁⲣ ⲡⲉ ⲡⲁ ⲉⲓⲱⲧ ⲉϩⲟⲩⲛ ⲉ ⲣⲱⲙⲉ ⲛⲓⲙ ⲛⲁⲅⲁⲑⲱⲥ ⲉ ⲛⲁⲛⲟⲩ ϥ ⲉⲙⲁⲧⲉ ϩⲛ ⲥⲙⲟⲧ ⲛⲓⲙ ⲛ ⲛⲁϩⲣⲛ ⲡ ⲛⲟⲩⲧⲉ ⲙⲛ ⲛ ⲣⲱⲙⲉ · ⲁ ϥ ϣⲓⲧ ⲉϩⲟⲩⲛ ϩⲛ ⲟⲩ ⲟⲩⲣⲟⲧ ⲁ ϥ ⲁⲁⲧ ⲙ ⲙⲟⲛⲟⲭⲟⲥ ϩⲁϩⲧⲏ ϥ ⲁ ⲓ ⲙⲡϣⲁ ⲛ ϭⲱ ϩⲁ ⲧ ϩⲁⲓⲃⲉⲥ ⲛ ⲛⲉϥ ϣⲗⲏⲗ ⲉⲧ ⲟⲩⲁⲁⲃ ⲙⲛ ⲧⲉϥ ⲙⲛⲧ ⲉⲓⲱⲧ · ⲉ ⲛⲉ ϥ ⲙⲙⲁⲩ ⲇⲉ ⲛϭⲓ ⲡⲉⲛ ⲙⲉⲣⲓⲧ ⲛ ⲥⲟⲛ ⲁⲡⲁ ⲫⲓϥ ⲡ ⲉⲩⲥⲉⲃⲏⲥ ⲉ ϥ ϣⲟⲟⲡ ϩⲁϩⲧⲏ ϥ · ⲛⲧⲟⲟⲩ ⲇⲉ ⲙ ⲡⲉ ⲥⲛⲁⲩ ⲛⲉ ⲩ ⲡⲟⲗⲩⲧⲉⲩⲉ ϩⲛ ϩⲉⲛ ⲛⲟϭ ⲛ ⲁⲥⲕⲏⲥⲓⲥ ⲙⲛ ϩⲉⲛ ⲛⲟϭ ⲙ ⲡⲟⲗⲩϯⲁ ⲉ ⲙⲛ ⲏⲏⲡⲉ ⲉⲣⲟ ⲟⲩ · ⲁⲡⲁ ⲫⲓϥ ⲇⲉ ⲛⲉ ⲟⲩ ⲣⲱⲙⲉ ⲡⲉ ⲉ ϥ ⲙⲉ ⲙ ⲡⲉ ⲥϭⲣⲁϩⲧ ⲉ ϥ ⲟⲩⲱϣ ⲉ ϭⲱ ϩⲓ ⲡ ϫⲁⲓⲉ ⲛ ⲛⲁⲩ ⲛⲓⲙ ⲉ ϥ ⲡⲟⲗⲩⲧⲉⲩⲉ · ⲡⲁ ⲉⲓⲱⲧ ⲇⲉ ⲛⲉ ⲟⲩ ⲣⲱⲙⲉ ⲡⲉ ⲛ ⲉⲓⲣⲏⲛⲏⲕⲟⲥ ⲉ ϥ ⲙⲉ ⲛ ⲑ ⲉⲓⲕⲱⲛ ⲧⲏⲣ ⲥ ⲙ ⲡ ⲛⲟⲩⲧⲉ ⲛ ⲑ ⲉ ⲛ ⲟⲩ ⲣⲱⲙⲉ ⲛ ⲟⲩⲱⲧ · ⲛⲉ ⲥⲛⲏⲩ ⲇⲉ ⲛⲉ ⲩ ⲥⲟⲟⲩϩ ⲉⲣⲟ ϥ ⲛ ⲑ ⲉ ⲛ ⲛⲁ ⲁϥ ⲛ ⲉⲃⲓⲱ ⲉ ⲩ ϩⲟⲗϭ ⲉϩⲟⲩⲛ ⲉ ⲧⲉⲩ ⲙⲁⲁⲩ ⲉ ⲩ ⲥⲱⲧⲙ ⲉ ⲛ ϣⲁϫⲉ ⲙ ⲡ ⲱⲛϩ ⲙⲛ ⲛⲉϥ ⲉⲛⲧⲟⲗⲏ ⲉⲧ ⲟⲩⲁⲁⲃ ⲉ ⲩ ⲣ ϣⲡⲏⲣⲉ ⲛ ⲛ ϭⲟⲙ ⲙ ⲡ ⲛⲟⲩⲧⲉ ⲉⲧ ϣⲟⲟⲡ ⲉⲃⲟⲗ ϩⲓⲧⲟⲟⲧ ϥ ⲙ ⲡⲉⲛ ⲉⲓⲱⲧ · ⲁ ⲓ ⲣ ⲟⲩ ⲣⲟⲙⲡⲉ ⲇⲉ ⲛⲙⲙⲁ ⲩ ϩⲙ ⲡⲉⲓ ⲧⲟⲟⲩ ⲙⲛⲛⲥⲱ ⲥ ⲁ ⲛ ⲙⲟⲟϣⲉ ⲉⲃⲟⲗ ϩⲙ ⲡ ⲙⲁ ⲉⲧ ⲙⲙⲁⲩ ⲁ ⲛ ϭⲱ ⲉ ⲛ ⲙⲟⲟϣⲉ ϩⲛ ⲛⲧⲟⲟⲩ ⲧⲏⲣ ⲟⲩ ⲛ ⲑ ⲉ ⲛ ⲛⲉ ⲑⲏⲣⲓⲟⲛ · ⲙⲁ ϭⲉ ⲛⲓⲙ ⲉⲧⲉ ϣⲁⲛ ⲛ ϭⲱ ⲛϩⲏⲧ ϥ ⲛⲧⲉ ⲛⲉ ⲥⲛⲏⲩ ⲥⲱⲧⲙ ⲉⲧⲃⲉ ⲡⲁ ⲉⲓⲱⲧ ϣⲁ ⲩ ⲉⲓ ⲉⲣⲁⲧ ϥ ⲛ ⲥⲉ ϫⲓ ⲥⲃⲱ ⲉ ⲛ ⲕⲱⲧ ⲛ ⲧ ⲙⲛⲧ ⲛⲟⲩⲧⲉ ⲉⲃⲟⲗ ϩⲓⲧⲟⲟⲧ ϥ · ⲁⲩⲱ ⲛⲉ ϥ ϫⲱ ⲉⲣⲟ ⲟⲩ ⲙ ⲡ ⲙⲟⲩϩ ⲛ ⲛⲉⲩ ⲯⲩⲭⲏ ⲉ ϥ ⲥⲟⲗⲥⲗ ⲙⲙⲟ ⲟⲩ ⲧⲏⲣ ⲟⲩ ϩⲛ ⲛⲉϥ ϣⲁϫⲉ ⲉⲧ ϩⲟⲗϭ ⲉ ⲩ ϯ ⲉⲟⲟⲩ ⲙ ⲡ ⲛⲟⲩⲧⲉ · ⲁ ⲓ ⲣ ⲟⲩ ⲣⲟⲙⲡⲉ ⲇⲉ ⲉ ⲓ ϣⲟⲟⲡ ⲛⲙⲙⲁ ϥ ⲉⲃⲟⲗ ϩⲓⲧⲙ ⲡⲁ ⲉⲓⲱⲧ · ⲙⲛⲛⲥⲁ ⲛⲁⲓ ⲇⲉ ⲟⲛ ⲟⲩ ⲣⲱⲙⲉ ⲡⲉ ⲁⲡⲁ ⲫⲓϥ ⲉ ϥ ⲙⲉ ⲙ ⲡⲉ ⲥϭⲣⲁϩⲧ ⲛ ⲛⲁⲩ ⲛⲓⲙ · ⲡⲁ ⲉⲓⲱⲧ ⲇⲉ ⲛⲉ ⲟⲩ ⲁⲥⲕⲏⲧⲏⲥ ⲡⲉ · ⲁⲛⲟⲕ ϩⲱ ⲛⲉ ⲓ ⲙⲟⲟϣⲉ ⲉ ⲓ ⲇⲓⲁⲕⲟⲛⲉⲓ ⲉ ⲫ ⲱⲃ ⲛ ⲧⲉ ⲭⲣⲓⲁ ⲙ ⲡⲉⲓ ⲕⲟⲥⲙⲟⲥ ⲉ ⲓ ϥⲓ ⲙ ⲡ ⲣⲟⲟⲩϣ ⲛ ⲧ ⲟⲓⲕⲟⲛⲟⲙⲓⲁ ⲛ ⲛ ⲉⲧ ⲟⲩⲁⲁⲃ · ⲉⲧⲃⲉ ⲡⲁⲓ ⲁ ϥ ⲙⲟⲩⲧⲉ ⲉⲣⲟ ⲓ ϫⲉ ⲡⲁⲡⲟϩⲉ ⲡ ⲟⲓⲕⲟⲛⲟⲙⲟⲥ · ⲁ ⲥ ϣⲱⲡⲉ ⲇⲉ ⲛ ⲟⲩ ϩⲟⲟⲩ ⲉ ⲛ ⲥⲟⲟⲩϩ ⲉ ⲛⲉⲛ ⲉⲣⲏⲩ ⲙ ⲡ ϣⲟⲙⲛⲧ ⲉ ⲛ ϯ ⲉⲟⲟⲩ ⲙ ⲡ ⲛⲟⲩⲧⲉ ⲁ ϥ ⲕⲟⲧ ϥ ⲉ ⲁⲡⲁ ⲫⲓϥ ⲛϭⲓ ⲡⲁ ⲉⲓⲱⲧ ϩⲛ ⲟⲩ ϩⲟ ⲉ ϥ ⲣⲟⲟⲩⲧ ⲡⲉϫⲁ ϥ ⲛⲁ ϥ ϫⲉ · ϯ ⲛⲁⲩ ⲉⲣⲟ ⲕ ⲱ ⲡⲁ ϣⲏⲣⲉ ⲉ ⲕ ⲙⲉ ⲙ ⲡⲉ ⲥϭⲣⲁϩⲧ ⲁⲩⲱ ⲉ ⲕ ⲙⲟⲥⲧⲉ ⲙ ⲡ ⲉⲟⲟⲩ ⲉⲧ ϣⲟⲩⲉⲓⲧ ⲛ ⲛ ⲣⲱⲙⲉ · ϥ ⲥⲏϩ ⲅⲁⲣ ϩⲙ ⲡ ⲉⲩⲁⲅⲅⲉⲗⲓⲟⲛ ϫⲉ ⲙⲛ ϭⲟⲙ ⲛ ⲟⲩ ⲡⲟⲗⲓⲥ ⲉ ϩⲱⲡ ⲉ ⲥ ⲕⲏ ⲉϩⲣⲁⲓ ⲉϫⲛ ⲟⲩ ⲧⲟⲟⲩ ⲟⲩⲇⲉ ⲙⲉ ⲩ ϫⲉⲣⲉ ⲟⲩ ϩⲏⲃⲥ ⲛ ⲥⲉ ⲕⲁⲁ ϥ ϩⲁ ⲟⲩ ϣⲓ , ⲁⲗⲗⲁ ϣⲁ ⲩ ⲕⲁⲁ ϥ ⲉϫⲛ ⲧ ⲗⲩⲭⲛⲓⲁ ⲛ ϥ ⲣ ⲟⲩⲟⲉⲓⲛ ⲉ ⲛ ⲉⲧ ϣⲟⲟⲡ ⲧⲏⲣ ⲟⲩ ϩⲙ ⲡ ⲏⲓ ⲛⲧⲟⲕ ϭⲉ ⲡⲉ ⲡ ϩⲏⲃⲥ ⲉⲧ ϩⲏⲡ ⲱ ⲡⲁ ϣⲏⲣⲉ ⲡⲁⲓ ⲉⲧ ⲟⲩ ⲛⲁ ⲧⲁⲗⲟ ϥ ⲉϫⲛ ⲧ ⲗⲩⲭⲛⲓⲁ ⲛ ϥ ⲣ ⲟⲩⲟⲉⲓⲛ ⲉ ⲛ ⲉⲧ ϣⲟⲟⲡ ⲧⲏⲣ ⲟⲩ ϩⲙ ⲡ ⲏⲓ ⲛⲧⲉ ⲟⲩ ⲥϯⲛⲟⲩϥⲉ ϣⲱϣ ⲉⲃⲟⲗ ϩⲙ ⲡ ⲕⲟⲥⲙⲟⲥ ⲧⲏⲣ ϥ ⲙⲛ ⲟⲩ ⲇⲱⲣⲉⲁ ⲛ ⲕⲁ ⲛⲟⲃⲉ ⲉⲃⲟⲗ ϩⲙ ⲡⲉⲕ ϩⲟⲟⲩ ⲧⲉ ⲣⲟⲙⲡⲉ · ⲛ ⲧⲉ ⲩⲛⲟⲩ ⲁ ϥ ⲡⲁϩⲧ ϥ ⲛϭⲓ ⲁⲡⲁ ⲫⲓϥ ⲁ ϥ ⲡⲁⲣⲁⲕⲁⲗⲉⲓ ⲙ ⲡⲁ ⲉⲓⲱⲧ · ⲧⲟⲧⲉ ⲁ ϥ ⲟⲩⲱϣⲃ ⲛⲁ ϥ ⲛϭⲓ ⲡⲁ ⲉⲓⲱⲧ ⲉ ϥ ϫⲱ ⲙⲙⲟ ⲥ ϫⲉ · ⲧⲱⲟⲩⲛ ⲉϩⲣⲁⲓ ⲡⲁ ϣⲏⲣⲉ , ⲛ ⲁⲛⲟⲕ ⲁⲛ ⲡ ⲉⲧ ϣⲁϫⲉ ⲁⲗⲗⲁ ⲡⲉ ⲡ︤ⲛ︦ⲁ︥ ⲉⲧ ⲟⲩⲁⲁⲃ ⲡ ⲉⲧ ⲡⲣⲟⲫⲏⲧⲉⲩⲉ ⲉⲧⲃⲉ ⲛ ⲉⲧ ⲛⲁϣⲱ ⲡⲉ ϩⲁ ⲑ ⲏ ⲙⲡⲁⲧ ⲟⲩ ϣⲱⲡⲉ · ⲧⲉⲛⲟⲩ ϭⲉ ϩⲁⲣⲉϩ ⲉ ⲡⲉⲓ ⲙⲩⲥⲧⲏⲣⲓⲟⲛ ϣⲁ ⲡⲉ ⲟⲩⲟⲉⲓϣ ⲉ ⲧⲉϥ ⲛⲁ ⲟⲩⲱⲛϩ ⲉⲃⲟⲗ · ϥ ⲥⲏϩ ⲅⲁⲣ ϩⲙ ⲡ ⲇⲉⲩⲧⲉⲣⲟⲛⲟⲙⲓⲟⲛ ⲙ ⲙⲱⲩⲥⲏⲥ ϫⲉ ⲛ ⲉⲧ ϩⲏⲡ ⲉ ⲩ ⲏⲏⲡ ⲉ ⲡ ϫ︤ⲥ︥ ⲡⲉⲧⲛ ⲛⲟⲩⲧⲉ , ⲛ ⲉⲧ ⲟⲩⲟⲛϩ ⲇⲉ ⲉⲃⲟⲗ ⲉ ⲩ ⲏⲏⲡ ⲉⲣⲱ ⲧⲛ ⲙⲛ ⲛⲉⲧⲛ ϣⲏⲣⲉ · ⲁ ϥ ⲟⲩⲱϣⲃ ⲇⲉ ⲛϭⲓ ⲁⲡⲁ ⲫⲓϥ ⲡⲉϫⲁ ϥ ϫⲉ · ⲕⲉⲗⲉⲩⲉ ⲛⲁ ⲓ ⲛⲧⲁ ϫⲱ ⲉⲣⲟ ⲕ ⲛ ⲟⲩ ϣⲁϫⲉ ⲛ ⲅ ⲧⲙ ϭⲱⲛⲧ ⲉⲣⲟ ⲓ · ⲁⲗⲏⲑⲱⲥ ⲉ ⲓ ⲛⲁ ϫⲟⲟ ⲥ ⲁⲛ ϩⲛ ⲟⲩ ⲙⲛⲧ ⲛⲟϭ ⲟⲩⲇⲉ ϩⲛ ⲟⲩ ⲙⲛⲧ ⲙⲁⲓⲉⲟⲟⲩ ⲉ ϥ ϣⲟⲩⲉⲓⲧ , ⲁⲗⲗⲁ ⲉ ⲓ ⲣ ϣⲡⲏⲣⲉ ⲙ ⲡⲉ ⲡ︤ⲛ︦ⲁ︥ ⲉⲧ ⲟⲩⲁⲁⲃ ⲉⲧ ϩⲛ ⲛ ⲡⲱⲙⲉ ⲉⲧ ϩⲁ ⲉⲟⲟⲩ ⲛⲧⲉ ⲡ ⲛⲟⲩⲧⲉ ⲡⲁⲓ ⲉ ⲧⲣⲉ ⲩ ⲥⲩⲙⲫⲟⲛⲉⲓ ⲙⲛ ⲛⲉⲩ ⲣⲉⲩ ϩⲛ ⲛⲉⲩ ϣⲁϫⲉ · ⲡ ⲙⲁⲕⲁⲣⲓⲟⲥ ⲁⲡⲁ ⲁⲡⲟⲗⲗⲱ ⲡⲉϫⲁ ϥ ⲛⲁ ϥ ϫⲉ · ⲁϫⲉ ⲡ ϣⲁϫⲉ ⲡⲁ ϣⲏⲣⲉ · ⲁ ϥ ⲟⲩⲱϣⲃ ⲛϭⲓ ⲁⲡⲁ ⲫⲓϥ ⲉ ϥ ϫⲱ ⲙⲙⲟ ⲥ ϫⲉ · ⲁ ⲥ ϣⲱⲡⲉ ⲙⲙⲟ ⲓ ⲛ ⲟⲩ ϩⲟⲟⲩ ⲉ ⲓ ⲟ ⲛ ⲕⲟⲩⲓ ϩⲙ ⲡ ⲏⲓ ⲛ ⲛⲁ ⲉⲓⲟⲟⲧⲉ ⲉ ⲓ ⲙⲟⲟⲛⲉ ⲛ ⲛⲉⲩ ⲉⲥⲟⲟⲩ ϩⲛ ⲧ ⲥⲱϣⲉ ⲁ ⲩ ϩⲗⲗⲟ ⲛ ϩⲁⲅⲓⲟⲥ ⲛⲧⲉ ⲡ ⲛⲟⲩⲧⲉ ⲡⲁⲣⲁⲅⲉ ⲙⲙⲟ ⲓ ϩⲛ ⲧ ⲥⲱϣⲉ ˽ ⲛⲉ ⲁ ⲣⲟⲩϩⲉ ⲅⲁⲣ ϣⲱⲡⲉ ⲡⲉ ˽ ⲁⲩⲱ ⲁ ⲓ ϫⲓⲧ ϥ ⲉϩⲟⲩⲛ ⲉ ⲡ ⲙⲁ ⲉⲧⲉⲣⲉ ⲛ ⲉⲥⲟⲟⲩ ⲛϩⲏⲧ ϥ ⲁ ⲓ ϭⲱ ⲉ ⲓ ⲡⲁⲣⲁⲕⲁⲗⲉⲓ ⲙⲙⲟ ϥ ϫⲉ ⲉϥⲉ ⲟⲩⲱⲙ ⲛ ⲟⲩ ⲟⲉⲓⲕ · ⲛⲧⲟϥ ⲇⲉ ⲁ ϥ ⲡⲉⲓⲑⲉ ⲙⲙⲟ ⲓ ⲁ ϥ ⲟⲩⲉⲙ ⲡ ⲟⲉⲓⲕ · ⲁ ⲓ ⲣ ⲟⲩ ⲕⲟⲩⲓ ⲙ ⲡ ⲉⲧ ⲛⲁⲛⲟⲩ ϥ ⲛⲁ ϥ ⲁ ϥ ⲛⲕⲟⲧⲕ ϩⲁϩⲧⲏ ⲓ ϣⲁ ϩⲧⲟⲟⲩⲉ · ⲛⲧⲉⲣⲉ ϩⲧⲟⲟⲩⲉ ⲇⲉ ϣⲱⲡⲉ ⲛ ϥ ⲉⲓ ⲉ ϥ ⲛⲁ ⲙⲟⲟϣⲉ ⲁⲛⲟⲕ ⲇⲉ ⲁ ⲓ ⲡⲁϩⲧ ⲛⲁ ϥ ϫⲉ ⲉⲣⲟ ⲓ ⲁⲩⲱ ⲛⲧⲟϥ ϩⲱⲱ ϥ ⲟⲛ ⲁ ϥ ϫⲱ ⲉⲣⲟ ⲓ ⲙ ⲡⲉⲓ ϣⲁϫⲉ ⲛ ⲟⲩⲱⲧ ⲡⲁⲓ ⲛⲧ ⲁ ⲕ ϫⲟⲟ ϥ ⲉⲣⲟ ⲓ , ϫⲉ · ⲉⲣⲉ ⲟⲩ ϩⲟⲟⲩ ⲛ ⲕⲁ ⲛⲟⲃⲉ ⲉⲃⲟⲗ ϣⲱⲡⲉ ϩⲙ ⲡⲉⲕ ⲣⲁⲛ · ⲧⲉⲛⲟⲩ ϭⲉ ϯ ⲣ ϣⲡⲏⲣⲉ ⲙ ⲡⲉⲓ ⲙⲁ ϫⲉ ⲛ ϯ ⲥⲟⲟⲩⲛ ⲁⲛ ϫⲉ ⲉⲣⲉ ⲟⲩ ⲛⲁ ϣⲱⲡⲉ · ⲟⲩ ϩⲟⲟⲩ ⲇⲉ ⲉⲃⲟⲗ ϩⲛ ⲟⲩ ϩⲟⲟⲩ ⲁ ⲓ ⲣ ⲡ ⲙⲡϣⲁ ⲁ ⲡ ϫ︤ⲥ︥ ⲧⲁϩⲙⲉ ⲧ ϣⲁ ⲧⲉⲕ ⲙⲛⲧ ⲉⲓⲱⲧ · ⲛ ⲑ ⲉ ϭⲉ ⲉⲧⲉ ⲣ ⲁⲛⲁ ϥ ⲙ ⲡ ϫ︤ⲥ︥ ⲡⲉϥ ⲟⲩⲱϣ ⲉⲧ ⲛⲁⲛⲟⲩ ϥ ⲙⲁⲣ ϥ ϣⲱⲡⲉ · ⲁ ϥ ⲟⲩⲱϣⲃ ⲛϭⲓ ⲡ ϣⲟⲉⲓϫ ⲙ ⲡⲉ ⲭ︤ⲥ︥ ⲡ ⲣⲉϥ ϫⲣⲟ ⲛⲥⲁ ⲟⲩⲛⲁⲙ ⲁⲩⲱ ⲛⲥⲁ ϩⲃⲟⲩⲣ ⲁⲡⲁ ⲁⲡⲟⲗⲗⲱ ϫⲉ · ⲥⲱⲧⲙ ⲉⲣⲟ ⲓ ⲛ ⲧⲁ ϫⲱ ⲙ ⲡⲉⲓ ϣⲁϫⲉ ⲉⲣⲱ ⲧⲛ · ⲡ ϫⲥ ⲅⲁⲣ ⲡ ⲉⲛⲧ ⲁ ϥ ϫⲟⲟ ϥ ⲉⲣⲟ ⲓ ⲁⲛⲟⲕ ϩⲱ ⲉ ⲓ ⲛⲁ ⲧⲁⲩⲟⲟ ϥ ⲁⲛ ϩⲛ ⲟⲩ ⲙⲛⲧ ϫⲁⲥⲓ ϩⲏⲧ ⲁⲗⲗⲁ ⲉ ⲓ ⲧⲁⲙⲱ ⲙⲙⲱ ⲧⲛ ⲉ ⲡ ⲉⲧ ⲛⲁ ϣⲱⲡⲉ ⲙⲙⲟ ⲛ ϩⲓ ⲟⲩ ⲥⲟⲡ · ⲡⲉϫⲁ ϥ ⲛⲁ ⲓ ⲛϭⲓ ⲡ ⲁⲥ︤ⲏ︦ⲣ︥ ϫⲉ ⲡⲉⲓ ϣⲁϫⲉ ⲛ ⲧⲁ ⲡⲁⲩⲗⲟⲥ ϫⲟⲟ ϥ ⲉ ϥ ⲥϩⲁⲓ ⲛ ⲛ ⲕⲟⲣⲓⲛⲑⲓⲟⲥ ϫⲉ · ⲉⲧⲃⲉ ⲁⲡⲟⲗⲗⲱ ⲇⲉ ⲡ ⲥⲟⲛ ⲁ ⲓ ⲡⲁⲣⲁⲕⲁⲗⲉⲓ ⲙⲙⲟ ϥ ⲉⲙⲁⲧⲉ ⲉ ⲧⲣⲉ ϥ ⲉⲓ ϣⲁⲣⲱ ⲧⲛ ⲁⲩⲱ ⲙⲉϣⲁⲕ ⲙ ⲡ ⲧⲱϣ ⲁⲛ ⲡⲉ ⲉ ⲧⲣⲉ ϥ ⲉⲓ ϣⲁⲣⲱ ⲧⲛ ⲧⲉⲛⲟⲩ · ϥ ⲛⲏⲩ ⲇⲉ ⲉϥϣⲁⲛ ϩⲉ ⲉ ⲡⲉ ⲟⲩⲟⲉⲓϣ · ⲉⲧⲃⲉ ⲡⲁⲓ ⲁ ⲡⲉ ⲡ︤ⲛ︦ⲁ︥ ⲉⲧ ⲟⲩⲁⲁⲃ ϭⲱ ⲉ ϥ ⲡⲁⲣⲁⲕⲁⲗⲉⲓ ⲙ ⲡⲁ ⲉⲓⲱⲧ ϫⲉ ⲙⲁⲣⲉ ϥ ⲉⲓ ⲧⲉⲛⲟⲩ · ⲁ ϥ ⲟⲩⲱϣⲃ ⲛϭⲓ ⲡⲁ ⲉⲓⲱⲧ ϫⲉ ϥ ⲛⲏⲩ ⲉϥϣⲁⲛ ϩⲉ ⲉ ⲡⲉ ⲟⲩⲟⲉⲓϣ ⲧⲉⲛⲟⲩ ϭⲉ ⲛⲁ ϣⲏⲣⲉ ⲧⲛ ⲥⲃⲧⲱⲧ ⲉ ⲧⲱⲟⲩⲛ ϩⲁ ϩⲱⲃ ⲛⲓⲙⲉⲧⲉϥ ⲛⲁ ⲟⲩⲉϩ ⲥⲁϩⲛⲉ ⲙⲙⲟ ⲟⲩ ⲛⲁ ⲛ ⲛϭⲓ ⲡ ϫⲟⲉⲓⲥ · ⲡⲉϥ ⲟⲩⲟⲉⲓϣ ⲙⲁⲣ ϥ ϣⲱⲡⲉ · ⲡ ⲉⲟⲟⲩ ⲛⲁ ϥ ϣⲁ ⲉⲛⲉϩ ⲛ ⲉⲛⲉϩ ϩⲁⲙⲏⲛ · ⲙⲛⲛⲥⲁ ⲛⲁⲓ ⲇⲉ ⲧⲏⲣ ⲟⲩ ⲁ ⲛ ⲉⲓ ⲉ ⲩ ⲧⲟⲟⲩ ⲛ ϫⲁⲓⲉ ⲉ ϥ ⲙ ⲡ ϩⲱⲧ ⲉⲃⲟⲗ ⲛ ⲟⲩ ϯ ⲙⲉ ϫⲉ ⲧⲁϩⲣⲟⲩϫ ⲁ ⲛ ϩⲉ ⲉ ϩⲉⲛ ϣⲕⲟⲗ ⲙ ⲡⲉⲧⲣⲁ ϩⲙ ⲡ ⲙⲁ ⲉⲧ ⲙⲙⲁⲩ ⲁ ⲛ ⲧⲁⲙⲓⲟ ⲇⲉ ⲛ ϩⲉⲛ ⲕⲟⲩⲓ ⲙ ⲙⲁⲛϣⲱⲡⲉ ⲁ ⲛ ⲟⲩⲱϩ ⲛϩⲏⲧ ⲟⲩ · ⲁⲩⲱ ϩⲛ ϩⲉⲛ ⲡⲟⲗⲩϯⲁ ⲉ ⲩ ⲟϣ · ⲛⲉ ⲥⲛⲏⲩ ⲇⲉ ⲧⲏⲣ ⲟⲩ ⲛⲧⲉⲣ ⲟⲩ ⲥⲱⲧⲙ ⲉⲧⲃⲉ ⲡⲁ ⲉⲓⲱⲧ ϫⲉ ⲉ ϥ ϩⲙ ⲡ ⲙⲁ ⲉⲧ ⲙⲙⲁⲩ ⲁ ⲩ ⲉⲓ ϣⲁⲣⲟ ϥ ⲁ ⲩ ⲥⲱⲧⲙ ⲉ ⲛ ϣⲁϫⲉ ⲙ ⲡ ⲱⲛϩ ⲉⲃⲟⲗ ϩⲛ ⲣⲱ ϥ · ⲡ ⲙⲁ ⲇⲉ ⲛⲉ ⲟⲩ ϫⲁⲓⲉ ⲡⲉ ⲉ ⲙⲛ ⲙⲟⲟⲩ ⲛϩⲏⲧ ϥ · ⲡⲉϫⲉ ⲡⲁ ⲉⲓⲱⲧ ⲛⲁ ⲓ ϫⲉ · ⲡⲁ ϣⲏⲣⲉ ⲡⲁⲡⲟϩⲉ ϣⲓⲕⲉ ϩⲙ ⲡ ⲕⲁϩ ⲛ ⲧⲛ ⲛⲁⲩ ϫⲉ ⲡ ⲛⲟⲩⲧⲉ ⲛⲁ ϯ ⲛⲁ ⲛ ⲛ ⲟⲩ ⲙⲟⲟⲩ ⲉⲧⲃⲉ ⲛⲉ ⲥⲛⲏⲩ ⲉⲧ ⲛⲏⲩ ϣⲁⲣⲟ ⲛ · ⲁⲩⲱ ⲛⲧⲉⲣ ⲛ ϣⲓⲕⲉ ⲉ ⲡ ⲉⲥⲏⲧ ⲛⲁ ϥ ⲧⲟⲟⲩⲙⲙⲁϩⲉ ⲁ ⲩ ⲡⲩⲅⲏ ⲙⲙⲟ ⲟⲩ ϥⲱϭⲉ ⲉϩⲣⲁⲓ ⲉ ⲛⲁⲛⲟⲩ ⲥ ⲉ ⲥ ϩⲟⲗϭ ⲉⲙⲁⲧⲉ ⲉ ⲥⲱ ⲉⲃⲟⲗ ⲛϩⲏⲧ ⲥ · ⲁⲩⲱ ⲁ ⲛ ⲣ ⲣⲟⲙⲡⲉ ⲥⲛⲧⲉ ⲉ ⲛ ⲥⲱ ⲉⲃⲟⲗ ⲛϩⲏⲧ ⲥ ⲙⲛ ⲛ ⲉⲧ ⲛⲏⲩ ϣⲁⲣⲟ ⲛ · ⲧⲟⲧⲉ ⲡⲉϫⲉ ⲡⲁ ⲉⲓⲱⲧ ⲛⲁ ⲓ ϫⲉ · ⲙⲁⲣ ⲛ ⲧⲁⲙⲓⲟ ⲛ ⲟⲩ ϣⲱⲧⲉ ⲛ ⲧⲛ ⲕⲁⲁ ⲥ ⲉⲧⲃⲉ ⲛⲉ ⲥⲛⲏⲩ ⲉⲧ ⲛⲏⲩ ϣⲁⲣⲟ ⲛ · ⲁ ⲡ ϫ︤ⲥ︥ ⲟⲩⲱ ⲉ ϥ ⲧⲁⲙⲟ ⲙⲙⲟ ⲛ ϫⲉ ⲙⲁ ⲛⲓⲙ ⲉⲧⲉ ⲕ ⲛⲁ ⲟⲩⲱϩ ⲛϩⲏⲧ ϥ ϯ ⲛⲁ ⲕⲁ ⲁ ϥ ⲉ ϥ ⲙⲏⲛ ⲉⲃⲟⲗ ϣⲁ ⲉⲛⲉϩ · ⲛⲧⲉⲣ ⲛ ⲧⲁⲙⲓⲟ ⲥ ⲇⲉ ⲁ ⲛ ⲙⲟⲟϣⲉ ⲉⲃⲟⲗ ϩⲙ ⲡ ⲙⲁ ⲉⲧ ⲙⲙⲁⲩ ⲉ ⲧⲣⲉ ⲛ ⲃⲱⲕ ⲉ ⲩ ⲙⲁ ϩⲙ ⲡ ⲙⲁⲣⲓⲥ ⲉ ⲩ ⲙⲟⲩⲧⲉ ⲉⲣⲟ ϥ ϫⲉ ⲁⲡⲁ ⲡⲁⲙⲓⲛ · ⲉⲧⲉⲓ ⲇⲉ ⲉ ⲛ ⲙⲟⲟϣⲉ ⲁ ⲛ ⲉⲓ ⲉ ⲡ ⲧⲟⲟⲩ ⲛⲧⲉ ⲧ ⲕⲟⲟϩ , ⲡⲉⲓ ⲧⲟⲟⲩ ⲛⲧ ⲁ ⲡ ⲛⲟⲩⲧⲉ ϩⲱⲛ ⲙⲡ ϥ ⲥⲙⲟⲩ ⲉ ⲩ ⲱⲛϩ ϣⲁ ⲉⲛⲉϩ · ⲁ ⲛ ϭⲟⲓⲗⲉ ⲉ ϩⲉⲛ ⲥⲛⲏⲩ ⲙ ⲙⲁⲓ ⲛⲟⲩⲧⲉ ⲉ ⲩ ϩⲙ ⲡ ⲧⲟⲟⲩ ⲉⲧ ⲙⲙⲁⲩ ⲁ ⲩ ⲉⲓⲣⲉ ⲛ ϩⲉⲛ ⲛⲟϭ ⲙ ⲡ ⲉⲧ ⲛⲁⲛⲟⲩ ϥ ⲛⲙⲙⲁ ⲛ · ⲡⲉⲛ ⲙⲁⲕⲁⲣⲓⲟⲥ ⲇⲉ ⲛ ⲥⲟⲛ ⲁⲡⲁ ⲫⲓϥ ⲁ ϥ ⲙⲧⲟⲛ ⲙⲙⲟ ϥ ϩⲙ ⲡ ⲙⲁ ⲉⲧ ⲙⲙⲁⲩ ϩⲛ ⲥⲟⲩ ϫⲟⲩⲧⲏ ⲙ ⲡⲁⲟⲡⲉ ⲙ ⲡ ⲛⲁⲩ ⲛ ϫⲡ ϣⲟⲙⲧⲉ ⲙ ⲡⲉ ϩⲟⲟⲩ · ⲁⲩⲱ ⲁ ⲛ ⲙⲕⲁϩ ⲉⲙⲁⲧⲉ ⲉ ⲁ ⲛ ⲟⲩⲱⲗⲥ ⲛ ϩⲏⲧ ⲛⲥⲱ ϥ ϩⲛ ⲟⲩ ⲛⲟϭ ⲛ ⲗⲩⲡⲏ · ⲁⲛ ⲧⲱⲙ ⲥ ⲙⲙⲟ ϥ ϩⲙ ⲡ ⲙⲁ ⲉⲧ ⲙⲙⲁⲩ ·
1	0	sText1	ⲙⲛⲛⲥⲱ ⲥ ⲁ ⲛ ⲙⲟⲟϣⲉ ⲉⲃⲟⲗ ϩⲙ ⲡ ⲙⲁ ⲉⲧ ⲙⲙⲁⲩ ⲁ ⲛ ⲉⲓ ⲉ ⲡ ⲧⲟⲟⲩ ⲛ ⲁⲡⲁ ⲡⲁⲙⲓⲛ ⲁ ⲛ ϣⲱⲡⲉ ⲛϩⲏⲧ ϥ ⲛ ϩⲉⲛ ⲕⲟⲩⲓ ⲛ ϩⲟⲟⲩ · ⲛⲉ ⲥⲛⲏⲩ ⲇⲉ ⲁ ⲩ ⲥⲱⲟⲩϩ ⲉⲣⲟ ⲛ ⲁ ⲩ ⲁϣⲁⲓ ⲉⲙⲁⲧⲉ · ⲙⲛⲛⲥⲱ ⲥ ⲁ ⲡ ⲥ︤ⲏ︦ⲣ︥ ⲟⲩⲱⲛϩ ⲉⲃⲟⲗ ⲙ ⲡⲉⲛ ⲉⲓⲱⲧ ⲁ ϥ ϣⲁϫⲉ ⲛⲙⲙⲁ ϥ ⲉ ϥ ϫⲱ ⲙⲙⲟ ⲥ ϫⲉ · ϯ ⲣⲏⲛⲏ ⲛⲁ ⲕ ⲱ ⲡⲁ ϣⲃⲏⲣ ⲙⲉⲗⲟⲥ ⲉⲧ ⲧⲁⲓⲏⲩ ⲡ ⲙⲉⲣⲓⲧ ⲙ ⲡⲁ ⲉⲓⲱⲧ · ⲉⲓⲥ ϩⲏⲏⲧⲉ ⲁ ⲡⲉ ⲟⲩⲟⲉⲓϣ ϣⲱⲡⲉ ⲉ ⲧⲣⲉ ⲕ ⲟⲩⲱⲛϩ ⲉⲃⲟⲗ ⲙ ⲡⲁ ⲉⲟⲟⲩ ⲛⲧⲉ ⲡⲁ ⲣⲁⲛ ϫⲓ ⲉⲟⲟⲩ ⲉⲃⲟⲗ ϩⲓⲧⲟⲟⲧ ⲕ ϩⲓϫⲙ ⲡ ⲕⲁϩ · ⲧⲱⲟⲩⲛ ϭⲉ ⲛ ⲅ ⲃⲱⲕ ⲉ ⲡ ⲧⲟⲟⲩ ⲛⲧⲉ ⲧ ⲕⲟⲟϩ ⲛ ⲅ ϣⲱⲡⲉ ϩⲙ ⲡ ⲙⲁ ⲉⲧ ⲙⲙⲁⲩ · ⲛⲧⲟϥ ⲅⲁⲣ ⲡ ⲉⲛⲧ ⲁ ⲡⲁ ⲉⲓⲱⲧ ⲧⲁⲁ ϥ ⲛⲁ ⲕ ⲛ ⲕⲗⲏⲣⲟⲛⲟⲙⲓⲁ · ⲉⲧⲃⲉ ⲡⲁⲓ ⲁ ⲓ ⲕⲱ ⲛϩⲏⲧ ϥ ⲛ ⲛ ⲕⲉⲉⲥ ⲙ ⲡⲉⲕ ϣⲃⲏⲣ ⲙⲉⲗⲟⲥ ⲁⲡⲁ ⲫⲓϥ ϫⲉⲕⲁⲥ ⲉⲕⲉ ϣⲱⲡⲉ ϩⲱⲱ ⲕ ϩⲙ ⲡ ⲙⲁ ⲉⲧ ⲙⲙⲁⲩ · ⲁ ϥ ⲟⲩⲱϣⲃ ⲡⲉϫⲁ ϥ ⲙ ⲡ ⲥ︤ⲏ︦ⲣ︥ ϫⲉ · ⲁⲛⲁⲩ ⲉ ⲩ ⲣⲱⲙⲉ ⲉ ⲟⲩⲛ ϭⲟⲙ ⲙⲙⲟ ϥ ⲉ ϥⲓ ⲡ ⲣⲟⲟⲩϣ ⲛ ϯ ⲟⲓⲕⲟⲛⲟⲙⲓⲁ ⲛ ϯ ⲙⲉⲓⲛⲉ · ⲁⲛⲟⲕ ⲅⲁⲣ ⲁⲛⲅ ⲟⲩ ⲣⲱⲙⲉ ⲉ ϥ ⲧⲥⲧⲏⲩ ⲉⲃⲟⲗ ϩⲛ ⲛⲁ ϩⲃⲏⲩⲉ ⲧⲏⲣ ⲟⲩ · ϯ ⲥⲟⲡⲥⲡ ⲙⲙⲟ ⲕ ⲡⲁ ϫ︤ⲥ︥ ⲉϣⲱⲡⲉ ⲁ ⲓ ϭⲛⲭⲁⲣⲓⲥ ⲛⲛⲁϩⲣⲁ ⲕ ⲙⲡⲣ ϫⲟⲟⲩ ⲧ ⲉ ⲡⲉⲓ ϩⲱⲃ · ⲁ ϥ ⲟⲩⲱϣⲃ ⲛϭⲓ ⲡ ⲥⲏⲣ-- ⲡⲉϫⲁ ϥ ⲛⲁ ϥ ϫⲉ · ⲱ ⲡⲁ ⲥⲱⲧⲡ ⲁⲡⲟⲗⲗⲱ , ⲡⲉⲓ ϩⲱⲃ ⲡⲁⲓ ⲁ ⲡⲁ ⲉⲓⲱⲧ ⲧⲟϣ ϥ ⲛⲁ ⲕ ϫⲓⲛ ⲛ ϣⲟⲣⲡ ⲉ ⲧⲣⲉ ϥ ⲕⲱ ⲙ ⲡⲉⲕ ⲣⲁⲛ ϩⲙ ⲡ ⲙⲁ ⲉⲧ ⲙⲙⲁⲩ · ⲛⲧⲉⲣ ⲓ ⲉⲓ ⲇⲉ ⲉ ⲡ ⲉⲥⲏⲧ ⲉ ⲡⲉⲓ ⲕⲟⲥⲙⲟⲛ ⲉⲃⲟⲗ ϩⲓⲧⲙ ⲡⲁ ⲉⲓⲱⲧ ⲁ ϥ ϣⲁϫⲉ ⲛⲙⲙⲁ ⲓ ϩⲛ ⲟⲩ ⲙⲛⲧ ϣⲁⲛ ϩⲧⲏ ϥ ϫⲉ · ⲡⲁ ϣⲏⲣⲉ , ⲙⲡⲣ ⲗⲩⲡⲏ ϫⲉ ⲉ ⲕ ⲛⲁ ⲃⲱⲕ ⲉ ⲡ ⲉⲥⲏⲧ ⲉ ⲡ ⲕⲟⲥⲙⲟⲥ ⲉⲧ ⲙⲏϩ ⲛ ϩⲓⲥⲉ ϩⲓ ⲁϣ ⲁϩⲟⲙ · ⲉⲧⲃⲉ ⲡ ϩⲓⲥⲉ ⲙ ⲡⲉⲕ ⲥⲕⲩⲗⲙⲟⲥ ⲱ ⲡⲁ ϣⲏⲣⲉ ⲡⲉ ϩⲟⲟⲩ ⲉⲧ ⲟⲩ ⲛⲁ ϫⲡⲟ ⲕ ⲛϩⲏⲧ ϥ ⲉⲃⲟⲗ ϩⲛ ⲧ ⲡⲁⲣⲑⲉⲛⲟⲥ ⲉⲧ ⲟⲩⲁⲁⲃ ⲙⲁⲣⲓⲁ ϯ ⲛⲁ ⲕⲁⲁ ϥ ⲛ ⲉⲗⲉⲩⲑⲉⲣⲓⲁ ⲛ ⲕⲁ ⲛⲟⲃⲉ ⲉⲃⲟⲗ ⲙ ⲡ ⲕⲟⲥⲙⲟⲥ · ⲟⲩⲟⲛ ⲛⲓⲙ ⲉⲧ ⲛⲁ ⲡⲓⲥⲧⲉⲩⲉ ⲉ ⲡⲉⲕ ⲥ︤ⲣ︦ⲟ︦ⲥ︥ ⲙⲛ ⲧ ⲁⲛⲁⲥⲧⲁⲥⲓⲥ ⲛ ⲧⲉⲕ ⲥⲁⲣⲝ ϯ ⲛⲁ ⲡⲱϩ ⲛ ⲧⲁ ⲭⲁⲣⲓⲍⲉ ⲙⲙⲟ ⲟⲩ ⲛⲁ ⲕ ⲱ ⲡⲁ ⲙⲉⲣⲓⲧ ⲛ ϣⲏⲣⲉ · ⲁⲩⲱ ⲡⲉ ϩⲟⲟⲩ ⲛ ⲧⲉⲕ ⲁⲛⲁⲥⲧⲁⲥⲓⲥ ⲉⲧ ϩⲁ ⲉⲟⲟⲩ ϯ ⲛⲁ ⲕⲁⲁ ϥ ⲉ ϥ ⲟ ⲛ ⲉⲗⲉⲩⲑⲉⲣⲓⲁ · ⲛ ⲟⲩϫⲁⲓ ⲁⲩⲱ ⲛ ⲕⲁ ⲛⲟⲃⲉ ⲉⲃⲟⲗ ⲙ ⲡ ⲕⲟⲥⲙⲟⲥ ⲧⲏⲣ ϥ ⲁⲩⲱ ϯ ⲛⲁ ⲟⲩⲱⲛϩ ⲉⲃⲟⲗ ⲛ ⲟⲩ ⲧⲟⲡⲟⲥ ⲉ ϥ ⲟⲩⲁⲁⲃ ϩⲓϫⲙ ⲡ ⲕⲁϩ ϩⲛ ⲑ ⲁⲏ ⲛ ⲛⲉ ⲟⲩⲟⲉⲓϣ ⲛⲧ ⲁ ⲕⲱ ⲛϩⲏⲧ ϥ ⲛ ⲟⲩ ⲙⲉⲧⲁⲛⲟⲓⲁ ⲛ ⲟⲩϫⲁⲓ ⲙⲛ ⲟⲩ ϣⲁ ⲛ ⲛⲁ ⲡ ⲉⲧ ⲟⲩⲁⲁⲃ ϩⲙ ⲡ ⲕⲟⲥⲙⲟⲥ ⲧⲏⲣ ϥ ⲙⲛ ⲟⲩ ⲕⲁ ⲛⲟⲃⲉ ⲉⲃⲟⲗ ⲛ ⲟⲩⲟⲛ ⲛⲓⲙ ⲉⲧ ⲛⲁ ⲡⲓⲥⲧⲉⲩⲉ ⲉ ⲡⲕ ⲣⲁⲛ · ⲧ ⲇⲱⲣⲉⲁ ϭⲉ ⲛⲧ ⲁ ⲡⲁ ⲉⲓⲱⲧ ⲧⲁⲁ ⲥ ⲛⲁ ⲓ ⲁⲛⲟⲕ ϩⲱ ϯ ϯ ⲙⲙⲟ ⲥ ⲛⲁ ⲕ ⲁⲩⲱ ⲟⲛ ϯ ⲛⲁ ⲕⲁⲁ ⲥ ϩⲙ ⲡ ⲙⲁ ⲉⲧ ⲙⲙⲁⲩ ⲛ ⲥⲉ ⲧⲁⲟⲩⲉ ⲡ ⲣⲁⲛ ⲙ ⲡⲉⲕ ϣⲃⲏⲣ ⲙⲉⲗⲟⲥ ⲉⲧ ⲟⲩⲁⲁⲃ ⲁⲡⲁ ⲫⲓϥ ⲉϩⲣⲁⲓ ⲉϫⲱ ϥ · ⲙⲡⲣ ⲣ ϩⲟⲧⲉ , ϯ ϣⲟⲟⲡ ⲛⲙ ⲙⲁ ⲕ ϩⲙ ⲙⲁ ⲛⲓⲙ ϯ ⲛⲁ ϯ ⲛⲁ ⲕ ⲛ ⲟⲩ ⲛⲟϭ ⲛ ⲣⲁⲛ ⲛ ⲥⲟⲉⲓⲧ ⲛ ⲥⲉ ⲥⲱⲧⲙ ⲛϭⲓ ⲛ ⲗⲁⲟⲥ ⲧⲏⲣ ⲟⲩ ⲛ ⲥⲉ ⲉⲓ ⲛ ⲇⲱⲣⲟⲛ ⲉⲣⲁⲧ ϥ ⲙ ⲡⲉⲕ ⲧⲟⲡⲟⲥ ⲛ ⲥⲉ ⲟⲩⲱϣⲧ ⲙ ⲡⲉⲕ ⲙⲁ ⲉⲧ ⲟⲩⲁⲁⲃ · ⲛ ⲗⲁⲟⲥ ⲧⲏⲣ ⲟⲩ ⲛⲁ ⲙⲟⲟϣⲉ ⲛ ⲥⲉ ϫⲟⲟ ⲥ ϫⲉ · ⲁⲙⲏⲓⲧⲛ ⲙⲁⲣⲟ ⲛ ⲉϩⲣⲁⲓ ⲉϫⲙ ⲡ ⲧⲟⲟⲩ ⲙ ⲡ ϫⲟⲉⲓⲥ ⲁⲩⲱ ⲉϩⲣⲁⲓ ⲉ ⲡ ⲏⲓ ⲙ ⲡ ⲛⲟⲩⲧⲉ ⲛ ⲓⲁⲕⲱⲃ ⲛ ϥ ϫⲱ ⲛⲁ ⲛ ⲛ ⲧⲉϥ ϩⲓⲏ ⲛ ⲧⲛ ⲙⲟⲟϣⲉ ⲛϩⲏⲧ ⲥ ⲕⲁⲧⲁ ⲑ ⲉ ⲛⲧ ⲁ ϥ ϫⲟⲟ ⲥ ⲛϭⲓ ⲏⲥⲁⲓⲁⲥ ⲡⲉ ⲡⲣⲟⲫⲏⲧⲏⲥ · ϥ ⲥⲏϩ ⲇⲉ ⲟⲛ ϫⲉ · ⲟⲩⲛ ⲟⲩ ⲑⲩⲥⲓⲁⲥⲧⲏⲣⲓⲟⲛ ⲛⲁ ϣⲱⲡⲉ ⲙ ⲡ ϫ︤ⲥ︥ ϩⲛ ⲧⲉ ⲭⲱⲣⲁ ⲛ ⲕⲏⲙⲉ ⲁⲩⲱ ⲟⲩ ⲥⲧⲩⲗⲏ ϩⲁϩⲧⲛ ⲛⲉⲥ ⲧⲟϣ ⲙ ⲡ ϫ︤ⲥ︥ · ⲡ ⲧⲟⲡⲟⲥ ϭⲉ ⲛⲧ ⲁ ⲓ ⲭⲁⲣⲓⲍⲉ ⲙⲙⲟ ϥ ⲛⲁ ⲕ ⲡⲉ ⲡⲉ ⲑⲩⲥⲓⲁⲥⲧⲏⲣⲓⲟⲛ ⲁⲩⲱ ⲧⲉ ⲥⲧⲩⲗⲏ ⲡⲉ ⲡ ⲥⲱⲙⲁ ⲙ ⲡⲁ ϩⲙϩⲁⲗ ⲁⲛⲟⲩⲡ · ⲉⲓⲥ ϩⲏⲏ ⲧⲉ ⲁ ⲓ ⲧⲁⲙⲟ ⲕ ⲉ ⲛ ⲉⲧ ⲛⲁ ϣⲱⲡⲉ ⲧⲏⲣ ⲟⲩ ⲙⲙⲟ ⲕ ϩⲙ ⲡ ϣⲟϫⲛⲉ ⲧⲏⲣ ϥ ⲙ ⲡⲁ ⲉⲓⲱⲧ · ϣⲱⲡⲉ ⲉ ⲕ ⲧⲁϫⲣⲏⲩ ⲛⲧⲟⲕ ⲉϫⲛ ⲛ ⲉⲛⲧ ⲁ ⲓ ϫⲟⲟ ⲩ ⲛⲁ ⲕ ⲛ ⲅ ⲧⲙ ⲣ ϩⲏⲧ ⲥⲛⲁⲩ · ϯ ⲛⲁ ⲧⲣⲉ ϩⲉⲛ ⲛⲟϭ ⲛ ⲥⲙⲟⲩ ϣⲱⲡⲉ ϩⲙ ⲡⲉⲕ ⲧⲟⲡⲟⲥ ⲕⲁⲧⲁ ⲥⲙⲟⲧ ⲛⲓⲙ ⲁⲩⲱ ϯ ⲛⲁ ⲧⲣⲉ ⲩ ⲙⲟⲩⲧⲉ ⲉ ⲛⲉⲕ ϣⲏⲣⲉ ϫⲉ ⲛ ϥⲁⲓ ⲗⲁⲙⲡⲁⲥ ⲙ ⲡⲉ ⲭ︤ⲥ︥ · ⲟⲩⲟⲛ ⲛⲓⲙ ⲉⲧ ⲛⲁ ϩⲁⲣⲉϩ ⲉ ⲛⲉⲕ ⲛⲧⲟⲗⲏ ϯ ⲛⲁ ⲭⲁⲣⲓⲍⲉ ⲙⲙⲟ ⲟⲩ ⲛⲁ ⲕ ⲛ ϣⲏⲣⲉ ϩⲛ ⲧⲁ ⲙⲛⲧ ⲉⲣⲟ · ⲟⲩⲟⲛ ⲛⲓⲙ ⲉⲧ ⲛⲁ ϭⲱ ⲉ ⲩ ⲙⲏⲛ ⲉⲃⲟⲗ ϩⲛ ⲧ ϭⲓⲛ ⲣ ϩⲱⲃ ⲙⲛ ⲧⲉⲕ ϭⲓⲛ ϣⲙϣⲉ ⲥⲉ ⲛⲁ ϣⲱⲡⲉ ⲛⲁ ⲕ ⲛ ϣⲏⲣⲉ ϩⲙ ⲡ ⲏⲓ ⲙ ⲡⲁ ⲉⲓⲱⲧ · ⲛ ⲧⲉ ⲩⲛⲟⲩ ⲇⲉ ⲁ ⲡⲁ ⲉⲓⲱⲧ ⲙⲟⲩⲧⲉ ⲉⲣⲟ ⲓ ⲁ ϥ ϫⲱ ⲉⲣⲟ ⲓ ⲛ ϣⲁϫⲉ ⲛⲓⲙ ⲛⲧ ⲁ ⲡ ⲥ︤ⲏ︦ⲣ︥ ϫⲟⲟ ⲩ ⲛⲁ ϥ · ⲛⲧⲉⲣ ⲉⲓ ⲥⲱⲧⲙ ⲇⲉ ⲉⲣⲟ ⲟⲩ ⲁ ⲓ ⲣ ϣⲡⲏⲣⲉ ⲉⲙⲁⲧⲉ ⲁⲩⲱ ⲡⲉϫⲁ ⲓ ⲛⲁ ϥ ϫⲉ · ⲡⲁ ⲉⲓⲱⲧ ⲉϣϫⲉ ⲧⲁⲓ ⲧⲉ ⲑ ⲉ ⲉⲧ ⲣ ⲁⲛⲁ ϥ ⲙ ⲡ ϫ︤ⲥ︥ ⲙⲁⲣ ⲛ ⲉⲓⲣⲉ ϩⲓ ⲛⲁⲓ · ⲙⲁⲣ ⲛ ⲟⲩⲁϩ ⲛ ⲛⲥⲁ ⲡ ϫ︤ⲥ︥ ⲛ ⲧⲛ ϩⲁⲣⲉϩ ⲉ ⲛϥ ⲉⲛⲧⲟⲗⲏ · ⲛⲁⲛⲟⲩ ⲛ ϭⲓⲛ ⲣ ϩⲱⲃ ⲧⲏⲣ ⲟⲩ ⲙ ⲡ ϫ︤ⲥ︥ ⲁⲩⲱ ⲥⲉ ⲧⲁⲓⲏⲩ ⲉ ⲩ ⲥⲟⲧⲡ ⲉⲙⲁⲧⲉ ⲁⲩⲱ ⲥⲉ ⲃⲏⲕ ⲉϩⲟⲩⲛ ⲉ ⲡ ⲏⲓ ⲙ ⲡ ϫ︤ⲥ︥ ϩⲓ ⲟⲩ ⲥⲟⲡ · ⲑ ⲉ ⲅⲁⲣ ⲛⲧ ⲁ ϥ ⲧⲟϣ ⲥ ⲉⲣⲟ ⲛ ⲧⲛ ⲛⲁ ⲉⲓⲣⲉ ⲕⲁⲧⲁ ⲡⲉϥ ⲟⲩⲱϣ · ⲙⲛⲛⲥⲁ ⲛⲁⲓ ⲇⲉ ⲧⲏⲣ ⲟⲩ ⲁ ⲛ ⲧⲱⲟⲩⲛ ⲁ ⲛ ⲙⲟⲟϣⲉ ⲉⲃⲟⲗ ⲉ ⲧⲣⲉ ⲛ ⲉⲓ ⲉ ⲡ ⲧⲟⲟⲩ ⲛⲧⲉ ⲧ ⲕⲟⲟϩ , ⲡ ⲧⲟⲟⲩ ⲛⲧ ⲁ ⲡ ⲛⲟⲩⲧⲉ ϩⲱⲛ ⲙⲙⲟ ϥ ⲛⲁ ⲛ , ⲡ ⲉⲛⲧ ⲁ ϥ ⲥⲃⲧⲱⲧ ϥ ⲙ ⲡⲁ ⲉⲓⲱⲧ ⲁⲡⲟⲗⲗⲱ , ⲁⲩⲱ ⲁ ⲛ ⲉⲓ ⲉϩⲣⲁⲓ ⲉ ⲩ ⲧⲟⲟⲩ ⲉ ϥ ⲙ ⲡ ϩⲱⲧ ⲉⲃⲟⲗ ⲛ ⲟⲩ ϯ ⲙⲉ ϫⲉ ⲧⲁ ⲡ ⲁⲣⲟⲟⲩⲉ · ⲁ ⲛ ϭⲟⲓⲗⲉ ⲉ ϩⲉⲛ ⲥⲛⲏⲩ ⲛ ⲣⲉϥ ϣⲙϣⲉ ⲛⲟⲩⲧⲉ ⲁ ⲩ ⲉⲓⲣⲉ ⲛⲙⲙⲁ ⲛ ⲛ ϩⲉⲛ ⲛⲟϭ ⲙ ⲡ ⲉⲧ ⲛⲁⲛⲟⲩ ϥ ⲁ ⲛ ⲉⲛⲕⲟⲧⲕ ϩⲙ ⲡ ⲙⲁ ⲉⲧ ⲙⲙⲁⲩ ϣⲁ ϩⲧⲟⲟⲩⲉ · ⲛⲧⲉⲣⲉ ϩⲧⲟ ⲟⲩⲉ ⲇⲉ ϣⲱⲡⲉ ⲁ ⲛ ⲉⲓ ⲉ ϩⲏⲧ ⲉ ⲧⲉ ⲧⲕⲟⲟϩ · ⲛⲉ ⲥⲛⲏⲩ ⲇⲉ ⲉⲧ ⲛϩⲏⲧ ϥ ⲛⲧⲉⲣ ⲟⲩ ⲥⲱⲧⲙ ϫⲉ ⲁ ⲛ ⲉⲓ ⲁ ⲩ ⲉⲓ ⲉⲃⲟⲗ ϩⲁ ⲧⲉⲛ ϩⲉ ϩⲛ ⲟⲩ ⲛⲟϭ ⲛ ⲣⲁϣⲉ ⲁ ⲩ ϣⲟⲡ ⲛ ⲉ ⲡ ⲟⲟⲩ · ⲁⲛⲟⲛ ⲇⲉ ϩⲱⲱ ⲛ ⲁ ⲛ ϫⲱ ⲉⲣⲟ ⲟⲩ ⲙ ⲡ ⲙⲩⲥⲧⲏⲣⲓⲟⲛ ⲛⲧ ⲁ ⲛ ⲛⲁⲩ ⲉⲣⲟ ϥ · ⲛⲧⲟⲟⲩ ⲇⲉ ⲁ ⲩ ϣⲱⲡⲉ ⲉ ⲩ ⲣ ϣⲡⲏⲣⲉ ⲡⲉϫⲁ ⲩ ⲛⲁ ⲛ ϫⲉ · ⲁ ⲥ ϣⲱⲡⲉ ⲙⲙⲟ ⲛ ϩⲱⲱ ⲛ ⲉ ⲛ ⲉⲛⲕⲟⲧⲕ ⲛ ⲧⲉ ⲩϣⲏ ⲁ ⲛ ⲥⲱⲧⲙ ⲉ ⲡⲉ ϩⲣⲟⲟⲩ ⲛ ⲟⲩ ⲥⲁⲗⲡⲓⲅⲝ ⲉ ⲥ ⲱϣ ⲉⲃⲟⲗ ⲉ ⲥ ϫⲱ ⲙⲙⲟ ⲥ ⲛ ⲧⲉⲓ ϩⲉ ϩⲛ ⲟⲩ ⲛⲟϭ ⲛ ⲥⲙⲏ ϣⲁ ϣⲟⲙⲛⲧ ⲛ ⲥⲟⲡ ϫⲉ · ⲉⲓⲥ ϩⲏⲏⲧⲉ ⲁ ϥ ⲉⲓ ⲛϭⲓ ⲡ ϣⲱⲥ ⲉⲧ ⲛⲁⲛⲟⲩ ϥ ⲡ ⲉ ⲛⲧ ⲁ ϥ ⲙⲟⲟⲛⲉ ⲛ ⲛⲉϥ ⲉⲥⲟⲟⲩ ϩⲛ ⲙ ⲙⲁ ⲙ ⲙⲟⲟⲛⲉ ⲙ ⲡ ⲱⲛϩ · ⲙⲛⲛⲥⲱ ⲥ ⲁ ϥ ⲉⲓ ⲛϭⲓ ⲟⲩ ⲭⲟⲣⲟⲥ ⲛ ⲁⲅⲅⲉⲗⲟⲥ ⲁ ⲩ ⲣ ⲧⲉ ⲩϣⲏ ⲧⲏⲣ ⲥ ⲉ ⲩ ϩⲩⲙⲛⲉⲩⲉ ⲁⲩⲱ ⲉ ⲩ ⲭⲟⲣⲉⲩⲉ ϩⲓϫⲙ ⲡ ⲥⲱⲙⲁ ⲙ ⲡ ⲙⲁⲕⲁⲣⲓⲟⲥ ⲁⲡⲁ ⲫⲓϥ ⲉ ⲩ ϫⲱ ⲙ ⲡ ϩⲩⲙⲛⲟⲥ ⲉⲣⲉ ⲛ ⲁⲅⲅⲉⲗⲟⲥ ⲟⲩⲱϩⲙ ⲛ ⲥⲱ ⲟⲩ ϫⲉ · ⲉⲣⲉ ⲡⲉⲓ ⲧⲟⲟⲩ ⲛⲏⲩ ⲛ ⲣⲁϣⲉ ⲁⲩⲱ ⲛ ϥ ϫⲓ ⲉⲟⲟⲩ · ⲡⲁⲓ ⲡⲉ ⲡ ⲧⲟⲟⲩ ⲙ ⲡ ϫ︤ⲥ︥ ⲡ ⲧⲟⲟⲩ ⲉⲧ ϫⲟⲥⲉ ⲡ ⲧⲟⲟⲩ ⲉⲧ ⲧⲏⲕ ⲡ ⲧⲟⲟⲩ ⲉⲧ ⲕⲓⲱⲟⲩ · ⲡ ⲧⲟⲟⲩ ⲡⲉ ⲡⲁⲓ ⲛⲧ ⲁ ⲡ ⲛⲟⲩⲧⲉ ⲟⲩⲉϣ ⲟⲩⲱϩ ⲛϩⲏⲧ ϥ ϣⲁⲃⲟⲗ · ⲡⲁⲓ ⲡⲉ ⲡ ⲏⲓ ⲙ ⲡ ⲛⲟⲩⲧⲉ ⲡ ⲙⲁ ⲛ ϣⲱⲡⲉ ⲛ ⲛ ⲇⲓⲕⲁⲓⲟⲥ · ⲛⲧⲉⲣ ⲛ ⲥⲱⲧⲙ ⲇⲉ ⲉ ⲛⲁⲓ ⲁ ⲛ ⲣ ϩⲟⲧⲉ ϩⲛ ⲟⲩ ⲛⲟϭ ⲛ ϩⲟⲧⲉ ⲁⲩⲱ ⲁ ⲛ ⲣ ⲧⲉ ⲩϣⲏ ⲧⲏⲣ ⲥ ⲉ ⲛ ⲥⲟⲟⲩϩ ⲉ ⲛⲉⲛ ⲉⲣⲏⲩ ϣⲁ ϩⲧⲟⲟⲩⲉ ⲉ ⲛ ⲥⲙⲟⲩ ⲉ ⲡ ⲛⲟⲩⲧⲉ ⲡ ⲉⲓⲱⲧ ⲙ ⲡⲉⲛ ϫⲟⲉⲓⲥ ⲓ̈ⲥ︦ ⲡⲉ ⲭ︤ⲥ︥ ⲁⲩⲱ ⲉ ⲛ ⲣ ϣⲡⲏⲣⲉ ⲉϫⲛ ⲛ ⲉⲛⲧ ⲁ ⲛ ⲥⲟⲧⲙ ⲟⲩ · ⲧⲉⲛⲟⲩ ϭⲉ ⲡ ⲛⲟⲩⲧⲉ ⲡⲉⲛ ⲥ︤ⲏ︦ⲣ︥ ⲡ ⲉⲛⲧ ⲁ ϥ ⲧⲛⲛⲟⲟⲩ ⲕ ϣⲁⲣⲟ ⲛ · ⲛⲧⲟⲕ ⲡⲉ ⲡ ϣⲱⲥ ⲉⲧ ⲙⲟⲟⲛⲉ ⲙⲙⲟ ⲛ ⲧⲏⲣ ⲛ ⲛ ⲕⲟⲩⲓ ⲙⲛ ⲛ ⲛⲟϭ ϩⲛ ⲟⲩ ⲙⲛⲧ ⲁⲅⲁⲑⲱⲥ · ⲉⲓⲥ ⲛⲉⲛ ⲥⲱⲙⲁ ⲙⲛ ⲛⲉⲛ· ⲯⲩⲭⲏ ϩⲛ ⲛⲉⲕ ϭⲓϫ · ϣⲱⲡⲉ ⲛⲁ ⲛ ⲛ ⲉⲓⲱⲧ ⲁⲛⲟⲛ ϩⲱⲱ ⲛ ⲛ ⲧⲛ ϣⲱⲡⲉ ⲛⲁ ⲕ ⲛ ϣⲏⲣⲉ · ⲁ ϥ ⲟⲩⲱϣⲃ ⲛϭⲓ ⲡⲁ ⲉⲓⲱⲧ ⲉ ϥ ϫⲱ ⲙⲙⲟ ⲥ ϫⲉ · ⲉϣϫⲉ ⲡⲉⲕ ⲟⲩⲱϣ ⲡ ⲛⲟⲩⲧⲉ ⲡⲉ ⲡⲁⲓ ⲧⲛ ⲛⲁ ⲉⲓⲣⲉ ⲕⲁⲧⲁ ⲡⲉⲕ ϣⲁϫⲉ · ⲁⲩⲱ ⲁ ⲛ ⲥⲱⲟⲩϩ ⲉ ⲛⲉⲛ ⲉⲣⲏⲩ ϩⲓ ⲟⲩ ⲥⲟⲡ ⲉ ⲛ ⲉⲓⲣⲉ ⲛⲁ ϫⲟⲩⲱⲧ ⲛ ⲣⲱⲙⲉ ⲉ ⲛ ⲟⲩⲏⲏϩ ϩⲁϩⲧⲛ ⲡⲁ ⲉⲓⲱⲧ · ⲡⲁ ⲉⲓⲱⲧ ⲇⲉ ⲛⲉ ϥ ⲥⲣⲟϥⲧ ⲉ ⲡ ϣⲁϫⲉ ⲙ ⲡ ⲛⲟⲩⲧⲉ ⲙⲛ ⲧⲉ ⲥⲃⲱ ⲙⲛ ⲛ ⲕⲁⲛⲱⲛ ⲛ ⲛⲉⲛ ⲉⲓⲟⲟⲧⲉ ⲉⲧ ⲟⲩⲁⲁⲃ ⲛ ⲁ ⲡⲟⲥⲧⲟⲗⲟⲥ · ⲁⲛⲟⲕ ⲇⲉ ϩⲱ ⲛⲉ ⲓ ⲣⲱϣⲉ ⲡⲉ ⲉ ⲧⲉ ⲭⲣⲓⲁ ⲛ ⲛⲉ ⲥⲛⲏⲩ · ϩⲉⲛ ⲛⲟϭ ⲇⲉ ⲛ ϭⲟⲙ ⲙⲛ ϩⲉⲛ ϣⲡⲏⲣⲉ ⲛⲉ ⲩ ϣⲟⲟⲡ ⲉⲃⲟⲗ ϩⲓⲧⲟⲟⲧ ϥ ⲙ ⲡⲁ ⲉⲓⲱⲧ · ⲛⲉ ⲁ ⲡϥ ⲣⲁⲛⲣⲁⲛ ⲅⲁⲣ ⲣ ⲥⲟⲉⲓⲧ ϩⲙ ⲙⲁ ⲛⲓⲙ ⲉⲧ ⲕⲱⲧⲉ ⲉⲣⲟ ϥ ⲉ ⲩ ⲉⲓⲛⲉ ⲛⲁ ϥ ⲛ ⲟⲩⲟⲛ ⲛⲓⲙ ⲉⲧ ϣⲱⲛⲉ ⲉ ϥ ⲣⲡⲁϩⲣⲉ ⲉⲣⲟ ⲟⲩ ⲧⲏⲣ ⲟⲩ · ⲁ ⲛ ⲟⲩⲱⲥϣ ⲇⲉ ⲉⲃⲟⲗ ⲕⲟⲩⲓ ⲕⲟⲩⲓ ⲁ ⲛ ⲁⲁ ⲓ ϩⲙ ⲡ ⲛⲟⲩⲧⲉ · ϩⲉⲛ ⲛⲟϭ ⲇⲉ ⲙ ⲡ ⲉⲧ ⲛⲁⲛⲱ ⲟⲩ ⲉⲣⲉ ⲡ ⲛⲟⲩⲧⲉ ⲉⲓⲣⲉ ⲙⲙⲟ ⲟⲩ ⲉⲃⲟⲗ ϩⲓⲧⲟ ⲟⲧ ϥ ⲙ ⲡⲁ ⲉⲓⲱⲧ · ⲛⲧⲉⲣ ⲛ ⲱⲥⲕ ⲇⲉ ⲁ ⲛ ⲧⲁⲙⲓⲟ ⲛ ⲟⲩ ⲕⲟⲩⲓ ⲛ ⲉⲕⲕⲗⲏⲥⲓⲁ ϩⲓϫⲙ ⲡ ⲥⲱⲙⲁ ⲙ ⲡⲉⲛ ⲙⲁⲕⲁⲣⲓⲟⲥ ⲛ ⲥⲟⲛ ⲁⲡⲁ ⲫⲓϥ · ⲁ ⲛⲉ ⲥⲛⲏⲩ ϭⲱ ⲉ ⲩ ⲥⲩⲛⲁⲅⲉ ⲛϩⲏⲧ ⲥ ⲙ ⲙⲏⲏⲛⲉ ⲙⲡⲁⲧ ⲟⲩ ⲟⲩⲱⲙ ⲙ ⲡⲉⲩ ⲟⲉⲓⲕ · ⲙⲛⲛⲥⲱ ⲥ ⲁ ⲡ ⲥ︤ⲏ︦ⲣ︥ ⲟⲩⲱⲛϩ ⲉ ⲡⲁ ⲉⲓⲱⲧ ⲁ ϥ ϣⲁϫⲉ ⲛⲙ ⲙⲁ ϥ ⲉ ϥ ϫⲱ ⲙⲙⲟ ⲥ ϫⲉ · ϯ ⲣⲏⲛⲏ ⲛⲁ ⲕ ⲡⲁ ϣⲃⲏⲣ ⲙⲉⲗⲟⲥ ⲉⲧ ⲧⲁⲓⲏⲩ · ϯ ϣⲟⲟⲡ ⲛⲙⲙⲁ ⲕ · ⲉⲓⲥ ϩⲏⲏⲧⲉ ⲅⲁⲣ ϯ ⲛⲁ ⲥⲱⲟⲩϩ ⲉⲣⲟ ⲕ ⲛ ϩⲉⲛ ⲛⲟϭ ⲙ ⲙⲏⲏϣⲉ ⲁⲩⲱ ⲥⲉ ⲛⲁ ⲁϣⲁⲓ ⲉⲙⲁⲧⲉ ϩⲛ ⲧⲉⲩ ⲏⲏⲡⲉ · ⲧⲱⲟⲩⲛ ϭⲉ ⲛ ⲅ ⲧⲁⲙⲓⲟ ⲛ ⲟⲩ ⲛⲟϭ ⲛ ⲉⲕⲕⲗⲏⲥⲓⲁ ⲕⲁⲧⲁ ⲑ ⲉ ⲉ ϯ ⲛⲁ ⲧⲥⲁⲃⲟ ⲕ ⲉⲣⲟ ⲥ ϫⲉⲕⲁⲥ ⲉⲣⲉ ⲛ ⲗⲁⲟⲥ ϭⲛ ⲙⲁ ⲛ ⲟⲩⲱϩ ⲛϩⲏⲧ ⲥ · ⲁ ϥ ⲙⲟⲟϣⲉ ⲇⲉ ⲛⲙⲙⲁ ϥ ⲁ ϥ ⲧⲥⲁⲃⲟ ϥ ⲉ ⲡ ⲧⲱϣ ⲧⲏⲣ ϥ ⲛ ⲧ ⲉⲕⲕⲗⲏⲥⲓⲁ ⲁ ϥ ⲧⲁⲙⲟ ϥ ⲉ ⲡϥ ϣⲓⲏ ⲙⲛ ⲡϥ ⲟⲩⲱⲥϣ · ⲡⲉϫⲉ ⲡ ⲥ︤ⲏ︦ⲣ︥ ⲛⲁ ϥ ϫⲉ · ⲉⲓⲥ ϩⲏⲏⲧⲉ ⲁ ⲓ ⲧⲱϣ ⲛⲁ ⲕ ⲙ ⲙⲓⲭⲁⲏⲗ ⲡ ⲁⲣⲭⲁⲅⲅⲉⲗⲟⲥ · ⲛⲧⲟϥ ⲅⲁⲣ ⲡ ⲉⲧ ⲛⲁ ⲇⲓⲁⲕⲟⲛⲉⲓ ⲉ ⲡⲉⲕ ⲧⲟⲡⲟⲥ · ⲡⲱⲕ ⲙⲙⲁⲧⲉ ⲡⲉ ϣⲁϫⲉ ⲡⲁ ⲙⲓⲭⲁⲏⲗ ϩⲱⲱ ϥ ⲡⲉ ⲥⲱⲟⲩϩ ⲉϩⲟⲩⲛ ⲡⲁ ⲡⲁⲡⲟϩⲉ ϩⲱⲱ ϥ ⲡⲉ ⲇⲓⲁⲕⲟ · ⲛⲧⲉⲣⲉ ϥ ϫⲉ ⲛⲁⲓ ⲇⲉ ⲛϭⲓ ⲡ ⲥ︤ⲏ︦ⲣ︥ ⲁ ϥ ⲃⲱⲕ ⲉϩⲡⲁⲓ ⲉ ⲙ ⲡⲏⲩⲉ · ⲙⲛⲛⲥⲱ ⲥ ⲇⲉ ⲁ ⲡⲁ ⲉⲓⲱⲧ ⲙⲟⲩⲧⲉ ⲉⲣⲟ ⲓ ⲁ ϥ ϫⲱ ⲉⲣⲟ ⲓ ⲛ ⲛⲉⲓ ϣⲁϫⲉ ⲧⲏⲣ ⲟⲩ ⲁ ⲛ ⲧⲁⲙⲓⲟ ⲇⲉ ⲛ ⲧ ⲉⲕⲕⲗⲏⲥⲓⲁ ⲕⲁⲧⲁ ⲡ ⲧⲱϣ ⲛⲧ ⲁ ϥ ⲧⲥⲁⲃⲟ ⲛ ⲉⲣⲟ ϥ · ⲛⲧⲉⲣ ⲛ ⲟⲩⲱⲥϣ ⲇⲉ ⲉⲃⲟⲗ ⲁⲩⲱ ⲁ ⲛ ⲁⲓⲁⲓ ⲡⲉϫⲉ ⲡⲁ ⲉⲓⲱⲧ ⲛⲁ ⲓ ϫⲉ · ⲉⲓⲥ ϩⲏⲏⲧⲉ ⲁ ϥ ϩⲱⲛ ⲉϩⲟⲩⲛ ⲛϭⲓ ⲡⲉ ϩⲟⲟⲩ ⲡⲉⲛ ⲙⲁⲕⲁⲣⲓⲟⲥ ⲛ ⲥⲟⲛ ⲁⲡⲁ ⲫⲓϥ · ⲙⲁⲣ ⲛ ϫⲟⲟ ⲩ ⲛⲥⲁ ⲛⲉ ⲥⲛⲏⲩ ⲉⲧ ϩⲙ ⲡ ⲧⲟⲟⲩ ⲧⲏⲣ ⲟⲩ ⲛ ⲧⲛ ⲉⲓⲣⲉ ⲛⲙⲙⲁ ⲩ ⲛ ⲟⲩ ⲁⲅⲁⲡⲏ ϩⲛ ⲟⲩ ⲣⲁϣⲉ ⲙⲛ ⲟⲩ ⲧⲉⲗⲏⲗ ϫⲉ ⲛⲧⲟϥ ⲡ ⲉⲛⲧ ⲁ ⲡ ϫ︤ⲥ︥ ϫⲟⲟ ϥ ⲛⲁ ⲓ ⲉⲧⲏⲏⲏⲧ ϥ ϫⲉ · ϯ ⲛⲁ ⲟⲩⲱⲛϩ ⲉⲃⲟⲗ ⲙ ⲡⲁ ⲉⲟⲟⲩ ϩⲙ ⲡϥ ϩⲟⲟⲩ ⲧⲉ ⲣⲟⲙⲡⲉ ⲛⲧⲉ ⲡⲁ ⲣⲁⲛ ϫⲓ ⲉⲟⲟⲩ ϩⲙ ⲡ ⲕⲁϩ ⲧⲏⲣ ϥ · ⲁ ⲛⲟⲕ ⲇⲉ ⲁ ⲓ ⲉⲓⲣⲉ ⲕⲁⲧⲁ ⲑ ⲉ ⲛⲧ ⲁ ϥ ϫⲟⲟ ⲥ ⲛⲁ ⲓ ⲛϭⲓ ⲡⲁ ⲉⲓⲱⲧ ⲁ ⲓ ϫⲟⲟⲩ ⲉⲃⲟⲗ ϩⲛ ⲛ ⲧⲟⲟⲩ ⲧⲏⲣ ⲟⲩ ⲁ ⲓ ⲥⲱⲟⲩϩ ⲉϩⲟⲩⲛ ⲛ ⲛⲉ ⲥⲛⲏⲩ ⲧⲏⲣ ⲟⲩ ⲉ ⲡⲉ ϩⲟⲟⲩ ⲉⲧ ⲟⲩⲁⲁⲃ ⲛⲧ ⲁ ⲡ ϫ︤ⲥ︥ ⲧⲁⲙⲓⲟ ϥ ⲙ ⲡⲉⲛ ⲥⲟⲛ ⲁⲡⲁ ⲫⲓϥ · ⲛⲧⲉⲣ ⲛ ⲥⲱⲟⲩϩ ⲇⲉ ⲉ ⲛⲉⲛ ⲉⲣⲏⲩ ϩⲛ ⲥⲟⲩ ϫⲟⲩⲧⲁϥⲧⲉ ⲙ ⲡⲁⲟⲡⲉ ⲁ ⲛ ⲣ ⲧⲉ ⲩϣⲏ ⲧⲏⲣ ⲥ ⲛ ⲥⲟⲩ ϫⲟⲩⲧⲏ ⲙ ⲡⲁⲟⲡⲉ ⲉ ⲛ ϣⲟⲟⲡ ϩⲛ ⲟⲩ ⲣⲁϣⲉ ⲙⲛ ⲟⲩ ⲟⲩⲣⲟⲧ ⲉ ⲛ ⲉⲓⲣⲉ ⲛ ϩⲉⲛ ⲛⲟϭ ⲛ ⲥⲩⲛⲁⲝⲓⲥ ⲙⲛ ϩⲉⲛ ⲯⲁⲗⲙⲟⲥ ϩⲛ ⲟⲩ ⲟⲩⲣⲟⲧ ⲁⲩⲱ ⲉ ⲛ ⲧⲉⲗⲏⲗ ϩⲙ ⲡⲉⲛ ⲡ︤ⲛ︦ⲁ︥ ⲛⲧⲉⲣⲉ ϩⲧⲟⲟⲩⲉ ⲇⲉ ϣⲱⲡⲉ ⲁ ϥ ⲙⲧⲟⲛ ⲙⲙⲟ ϥ ⲛϭⲓ ⲟⲩ ⲕⲟⲩⲓ ⲛ ⲥⲟⲛ ϫⲉ ⲍⲁⲭⲁⲣⲓⲁⲥ · ⲁⲩⲱ ⲡⲁⲓ ⲛⲉ ⲟⲩ ϣⲏⲣⲉ ⲡⲉ ⲉ ϥ ϩⲟⲗϭ ⲛⲛⲁϩⲣⲛ ⲟⲩⲟⲛ ⲛⲓⲙ ⲁⲩⲱ ⲛⲉⲣⲉ ⲡⲁ ⲉⲓⲱⲧ ⲙⲉ ⲙⲙⲟ ϥ ⲉⲙⲁⲧⲉ ⲉⲧⲃⲉ ⲛⲉ ϩⲃⲏⲩⲉ ⲉⲧ ⲛⲁⲛⲱ ⲟ︤ⲩ︥ ⲉⲧⲉ ϥ ⲉⲓⲣⲉ ⲙⲙⲟ ⲟⲩ · ⲁ ⲛ ϫⲓⲧ ϥ ⲉϩⲟⲩⲛ ⲉ ⲧ ⲉⲕⲕⲗⲏⲥⲓⲁ ⲁ ⲛⲉ ⲥⲛⲏⲩ ϭⲱ ⲉ ⲩ ⲙⲉⲗⲏⲧⲁ ⲉⲣⲟ ϥ ϣⲁⲛ ⲧ ⲟⲩ ⲕⲟⲥ ϥ · ⲉ ⲛⲉ ⲡ ⲛⲁⲩ ⲅⲁⲣ ⲛ ⲧ ϫⲡⲥⲟ ⲡⲉ · ⲛⲧⲉⲣ ⲟⲩ ⲕⲟⲥ ϥ ⲇⲉ ⲛ ⲧⲉ ⲩⲛⲟⲩ ⲁⲛ ⲧⲱⲟⲩⲛ ⲁ ⲛ ϣⲗⲏⲗ ϩⲓ ⲟⲩ ⲥⲟⲡ ⲁⲩⲱ ⲁ ⲡⲁ ⲉⲓⲱⲧ ⲧⲣ ⲛ ⲡⲁϩⲧ ⲛ ⲛ ⲟⲩ ⲛⲟϭ ⲛ ⲛⲁⲩ ⲉϫⲙ ⲡⲉⲛ ϩⲟ · ⲙⲛⲛⲥⲱ ⲥ ⲁ ϥ ⲧⲱⲟⲩⲛ ⲛϭⲓ ⲡⲁ ⲉⲓⲱⲧ ⲁ ϥ ⲁϩⲉ ⲣⲁⲧ ϥ ⲁⲩⲱ ⲡⲉϫⲁ ϥ ⲛ ⲛⲉ ⲥⲛⲏⲩ ϫⲉ · ⲁⲗⲏⲑⲱⲥ ⲣⲱⲙⲉ ⲛⲓⲙ ⲛⲧ ⲁ ϥ ⲡⲁϩⲧ ϥ ⲙ ⲡⲉⲓ ⲙⲁ ⲙ ⲡ ⲟⲟⲩ ⲁ ⲡ ⲛⲟⲩⲧⲉ ⲕⲁ ⲛⲉⲩ ⲛⲟⲃⲉ ⲛⲁ ⲩ ⲉⲃⲟⲗ ⲛ ⲑ ⲉ ⲙ ⲡⲉ ϩⲟⲟⲩ ⲛⲧ ⲁ ⲩ ϫⲡⲟ ⲟⲩ ⲛϩⲏⲧ ϥ · ϩⲟⲓⲛⲉ ⲇⲉ ⲛ ⲛⲉ ⲥⲛⲏⲩ ⲁ ⲩ ⲇⲓⲥⲧⲁⲍⲉ ϩⲉⲛ ⲕⲟⲟⲩⲉ ⲇⲉ ⲁ ⲩ ⲡⲓⲥⲧⲉⲩⲉ ⲛⲁ ϥ · ⲁ ϥ ϥⲟϭ ϥ ⲇⲉ ⲉϩⲣⲁⲓ ⲉⲃⲟⲗ ⲙⲙⲟ ϥ · ⲁ ϥ ⲧⲱⲟⲩⲛ ⲁ ϥ ⲁϩⲉ ⲣⲁⲧ ϥ ⲁ ϥ ⲙⲟⲟϣⲉ ⲉ ⲡⲉⲓ ⲥⲁ ⲙⲛ ⲡⲁⲓ · ⲙⲙⲟ ⲛ ⲁ ϥ ⲱϣ ⲉ ⲃⲟⲗ ϫⲉ · ⲟⲩⲁ ⲡⲉ ⲡ ⲛⲟⲩⲧⲉ ⲡⲉ ⲭ︤ⲥ︥ ⲓ̈ⲥ︦ ⲡⲉⲛ ϫⲟⲉⲓⲥ · ⲁ ⲩ ⲣ ϣⲡⲏⲣⲉ ⲛϭⲓ ⲟⲩⲟⲛ ⲛⲓⲙ ⲉⲧ ⲁϩⲉ ⲣⲁⲧ ⲟⲩ ⲁⲩⲱ ⲡⲉϫⲁ ϥ ϫⲉ · ⲡⲓⲥⲧⲉⲩⲉ ⲛⲁ ⲓ ⲱ ⲡ ⲗⲁⲟⲥ ⲙ ⲙⲁⲓ ⲛⲟⲩⲧⲉ ϫⲉ ⲟⲩⲟⲛ ⲛⲓⲙ ⲉⲧ ⲁϩⲉ ⲣⲁⲧ ⲟⲩ ⲙ ⲡⲉⲓ ⲙⲁ ⲙ ⲡ ⲟⲟⲩ ⲁ ⲡ ⲛⲟⲩⲧⲉ ⲕⲁ ⲛⲉⲩ ⲛⲟⲃⲉ ⲛⲁ ⲩ ⲉⲃⲟⲗ ⲛ ⲑ ⲉ ⲙ ⲡⲉ ϩⲟⲟⲩ ⲛⲧ ⲁ ⲩ ϫⲡⲟ ⲟⲩ ⲛϩⲏⲧ ϥ · ⲁⲩⲱ ⲡ ⲉⲧ ⲛⲁ ⲡⲁϩⲧ ϥ ⲙ ⲡⲉⲓ ⲙⲁ ⲙ ⲡ ⲟⲟⲩ ⲥⲉ ⲛⲁ ⲕⲁ ⲛⲉⲩ ⲛⲟⲃⲉ ⲛⲁ ⲩ ⲉⲃⲟⲗ ϩⲙ ⲡ ⲣⲁⲛ ⲙ ⲡⲉⲛ ⲥⲟⲛ ⲁⲡⲁ ⲫⲓϥ · ⲡⲉⲓ ⲙⲩⲥⲧⲏⲣⲓⲟⲛ ⲟⲩ ⲛⲟϭ ⲡⲉ ⲱ ⲛⲁ ⲥⲛⲏⲩ ⲁⲩⲱ ⲛⲁ ⲉⲓⲟⲟⲧⲉ ⲙ ⲙⲁⲓ ⲛⲟⲩⲧⲉ · ⲛⲧⲉⲣ ϥ ϫⲉ ⲛⲁⲓ ⲇⲉ ⲁ ϥ ⲛⲕⲟⲧⲕ ⲁⲩⲱ ⲛ ⲧⲉ ⲩⲛⲟⲩ ⲛⲉ ϩⲃⲟⲟⲥ ϭⲗⲟⲙⲗⲙ ⲉϩⲟⲩⲛ ⲉⲣⲟ ϥ ⲛ ⲕⲉ ⲥⲟⲡ · ⲁ ⲩ ⲣ ϣⲡⲏⲣⲉ ⲇⲉ ⲛϭⲓ ⲙ ⲙⲏⲏϣⲉ ⲉⲧ ⲛⲁⲩ ⲉⲣⲟ ϥ ⲁⲩⲱ ⲁ ⲡⲉⲩ ϩⲏⲧ ⲧⲁϫⲣⲟ ⲉⲣⲟ ⲟⲩ ⲁ ⲩ ⲉⲓⲙⲉ ⲉⲧⲃⲉ ⲧ ⲙⲉⲧⲁⲛⲟⲓⲁ ϫⲉ ⲟⲩ ⲉⲃⲟⲗ ϩⲓⲧⲙ ⲡ ⲛⲟⲩⲧⲉ ⲧⲉ ⲁⲩⲱ ϫⲉ ⲧ ⲇⲱⲣⲉⲁ ⲙ ⲡ ⲕⲁ ⲛⲟⲃⲉ ⲉⲃⲟⲗ ⲁ ⲡ ⲛⲟⲩⲧⲉ ⲭⲁⲣⲓⲍⲉ ⲙⲙⲟ ⲥ ⲙ ⲡⲉⲛ ⲥⲟⲛ ⲁⲡⲁ ⲫⲓϥ ⲉ ⲩ ⲉⲟⲟⲩ ⲛ ⲧⲉ ⲧⲣⲓⲁⲥ ⲉⲧ ⲟⲩⲁⲁⲃ ⲡ ⲓⲱⲧ ⲙⲛ ⲡ ϣⲏⲣⲉ ⲙⲛ ⲡⲉ ⲡ︤ⲛ︦ⲁ︥ ⲉⲧ ⲟⲩⲁⲁⲃ ϣⲁ ⲉⲛⲉϩ ⲛ ⲉⲛⲉϩ ϥ︤ⲑ︥ ·
