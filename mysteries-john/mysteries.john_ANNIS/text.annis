0	0	sText1	▢ ⲚⲀⲒ ⲚⲈ Ⲙ ⲘⲨⲤⲦⲎⲢⲒⲞⲚ Ⲛ̅ Ⲓ̅Ⲱ̅Ⲥ̅ Ⲡ ⲀⲠⲞ ⲤⲦⲞⲖⲞⲤ ⲀⲨⲰ Ⲡ ⲠⲀⲢⲐⲈⲚⲞⲤ ⲈⲦ ⲞⲨⲀⲀⲂ Ⲛ̅Ⲧ Ⲁ Ⲩ ⲤⲀⲂⲞ Ϥ ⲈⲢⲞ ⲞⲨ ϨⲚ̅ Ⲧ ⲘⲈ ϨⲚ̅ ⲞⲨ ⲈⲒⲢⲎⲚⲎ Ⲛ̅ⲦⲈ Ⲡ ⲚⲞⲨⲦⲈ ϨⲀⲘⲎⲚ ⁛ ▢ Ⲁ Ⲥ ϢⲰⲠⲈ ⲆⲈ ⲛⲧⲉⲣⲉ ⲡⲉⲛ ⲥ̅ⲏ̅ⲣ̅ ⲧⲱⲟⲩⲛ ⲉⲃⲟⲗ ϩⲛ ⲛ ⲉⲧ ⲙⲟⲟⲩⲧ ⲁ ϥ ⲉⲓ ⲉϩⲣⲁⲓ ⲉϫⲙ̅ ⲡ ⲧⲟⲟⲩ ⲛ̅ ⲛ̅ ϫⲟⲉⲓⲧ ⲁ ϥ ϩⲙⲟⲟⲥ ⲁ ϥ ⲧⲣⲉ ⲟⲩ ⲕⲗⲟⲟⲗⲉ ⲕⲱⲧⲉ ⲉ ⲛⲉ ⲭⲱⲣⲁ ⲧⲏ ⲣ ⲟⲩ ⲉⲧⲉⲣⲉ ⲛ ⲁⲡⲟⲥⲧⲟⲗⲟⲥ ⲛ̅ϩⲏⲧ ⲟⲩ · ⲁ ⲥ ⲥⲟⲟⲩϩ ⲟⲩ ⲉ ϩⲟⲩⲛ ϩⲁϩⲧⲙ̅ ⲡ ⲥ̅ⲏ̅ⲣ̅ ϩⲓϫⲙ̅ ⲡ ⲧⲟⲟⲩ ⲛ̅ ⲛ̅ ϫⲟⲉⲓⲧ ⁛ ⲁ ϥ ⲟⲩⲱϣⲃ̅ ⲛ̅ϭⲓ ⲓⲱ̅ⲥ̅ ⲡⲉϫⲁ ϥ ⲙ̅ ⲡ ⲥ̅ⲏ̅ⲣ̅ ϫⲉ ⲡⲁ ϫⲥ̅ · ⲉⲓⲥ ϩⲏⲏⲧⲉ ⲕ ϫⲱ ⲙ̅ⲙⲟ ⲥ ⲛⲁ ⲓ ϫⲉ ⲛ ⲧⲏ̅ ⲟⲩ ⲙⲉⲣⲓⲧ ⲛⲁ ⲓ ⲁⲩⲱ ⲁ ⲕ ϭⲛ̅ ⲭⲁⲣⲓⲥ ⲛ̅ⲛⲁϩⲣⲁ ⲓ ⁛ ⲧⲉⲛⲟⲩ ϭⲉ ⲡⲁ ϫⲥ̅ ⲉ ⲓ ⲟⲩⲱϣ · ⲉ ⲧⲣⲉ ⲕ ϫⲓⲧ ⲉ ⲙ̅ ⲡⲏⲩⲉ ⲛ ⲅ̅ ⲧⲁⲙⲟ ⲓ ⲉ ϩⲱⲃ ⲛⲓⲙ ⲛ̅ ⲧⲁ ⲉⲓⲙⲉ ⲉⲣⲟ ⲟⲩ · ⲁ ϥ ⲟⲩⲱϣⲃ̅ ⲛ̅ϭⲓ ⲡ ⲥ̅ⲏ̅ⲣ̅ · ⲡⲉϫⲁ ϥ ⲛⲁ ϥ ϫⲉ ⲓⲱⲥ ⲁ ⲕ ϫⲛⲟⲩ ⲓ ϩⲛ̅ ⲟⲩ ⲥⲟⲟⲩⲧⲛ̅ · ⲁⲛⲟⲕ ϩⲱ ⲛ̅ ϯ ⲛⲁ ϩⲡ̅ ⲗⲁⲁⲩ ⲉⲣⲟ ⲕ ⲁⲛ · ⲧⲱⲟⲩⲛ ⲛ ⲧⲛ̅ ϣⲗⲏⲗ ⲉϩⲣⲁⲓ ⲉ ⲡⲁ ⲉⲓⲱⲧ ⲉⲧ ⲥⲙⲁⲙⲁⲁⲧ ϥ ⲛⲁ ⲥⲱⲧⲙ̅ ⲉⲣⲟ ⲛ ⁛— ⲧⲟⲧⲉ ⲁ ϥ ⲧⲱⲟⲩⲛ ⲛ̅ϭⲓ ⲡ ⲥ̅ⲏ̅ⲣ̅ ⲙⲛ̅ ⲛ ⲁⲡⲟⲥⲧⲟⲗⲟⲥ ⲁ ϥ ϫⲱ ⲛ̅ ϯ ⲛⲟϭ ⲙ̅ ⲡⲣⲟⲥⲉⲩⲭⲏ ⲉⲧ ⲥⲙⲁⲙⲁⲁⲧ · ⲛ̅ⲧⲉⲣⲉ ϥ ϯ ⲇⲉ ⲙ̅ ⲡ ϩⲁ ⲙⲏⲛ ⲁ ⲙ ⲡⲏⲩⲉ ⲕⲓⲙ ⲉ ⲡⲉⲓ ⲥⲁ ⲙⲛ̅ ⲡⲁⲓ · ⲁ ⲩ ⲟⲩⲱⲛ ⲛ̅ⲥⲁ ⲛⲉⲩ ⲉⲣⲏⲩ ϣⲁ ⲧ ⲙⲉϩ ⲥⲁϣϥⲉ ⲙ̅ ⲡⲉ · ⲉⲓⲥ ⲟⲩ ⲛⲟϭ ⲛ ⲭⲉⲓⲣⲟⲩⲃⲉⲓⲛ ⲁ ϥ ⲉⲓ ⲉⲃⲟⲗ ϩⲛ̅ ⲧ ⲡⲉ ⲁ ⲡ ⲙⲁ ⲧⲏⲣ ϥ̅ ⲣ ⲟⲩⲟⲉⲓⲛ · ⲁⲩⲱ ⲛⲉⲣⲉ ⲡⲉϥ ⲥⲱⲙⲁ ⲧⲏⲣ ϥ̅ ⲙⲉϩ ⲛ ⲃⲁⲗ ⲉ ϥ ⲛⲏⲩ ⲉⲃⲣⲏϭⲉ ⲛ̅ ⲟⲩⲟⲉⲓⲛ ⲉⲃⲟⲗ · ▢ Ⲧⲟⲧⲉ ⲛ ⲁⲡⲟⲥⲧⲟⲗⲟⲥ ⲁ ⲩ ⲣ̅ ⲑ ⲉ ⲛ̅ ⲛ ⲉⲧ ⲙⲟⲟⲩⲧ · ⲁ ⲩ ϩⲉ ⲉϩⲣⲁⲓ ⲉϫⲙ̅ ⲡ ⲕⲁϩ · ϩⲁ ⲑ ⲟⲧⲉ · ⲁ ⲡ ⲥ̅ⲏ̅ⲣ̅ ⲁⲙⲁϩⲧⲉ ⲛ̅ ⲧⲉⲩ ϭⲓϫ ⲁ ϥ ⲧⲟⲩⲛⲟⲥ ⲟⲩ ⲁ ϥ ϥⲓ ⲛ̅ ⲑ ⲟⲧⲉ ⲛ̅ⲥⲁ ⲃⲟⲗ ⲙ̅ⲙⲟ ⲟⲩ ⲁ ⲡⲉⲩ ϩⲏⲧ ⲥⲙⲛ̅ⲧ ϥ̅ ⲉⲣⲟ ⲟⲩ ⁛— ⲁ ϥ ⲟⲩⲱϣⲃ̅ ⲛ̅ϭⲓ ⲓ̅ⲱ̅ⲥ̅ ϫⲉ ⲡⲁ ϫ̅ⲥ̅ ⲙⲁ ⲧⲁⲙⲟ ⲓ ⲉ ⲡ ⲧⲱϣ ⲙ̅ ⲡⲉ ⲭⲉⲓⲣⲟⲩⲃⲉⲓⲛ ⲉⲧ ⲟ ⲛ ϩ̅ⲟⲧⲉ ⲉⲙⲁⲧⲉ · ⲁ ϥ ⲟⲩⲱϣⲃ̅ ⲛ̅ϭⲓ ⲡ ⲥ̅ⲏ̅ⲣ̅ ⲡⲉϫⲁ ϥ ⲛ̅ ⲓ̅ⲱ̅ⲥ̅ · ϫⲉ ⲥⲱⲧⲙ̅ ⲉⲣⲟ ⲓ ⲛ̅ ⲧⲁ ⲧⲁⲙⲟ ⲕ ⲉ ϩⲱⲃ ⲛⲓⲙ · ⲕ ⲛⲁⲩ ⲉ ⲡⲉ ⲭⲉⲓⲣⲟⲩⲃⲉⲓⲛ · ⲉⲣⲉ ⲛ̅ ϣⲁϫⲉ ⲙ̅ ⲡ ⲉⲓⲱⲧ ϩⲏⲡ ⲛ̅ϩⲏⲧ ϥ̅ ϫⲓⲛ ⲧⲉⲩ ⲁⲣⲭⲏ ϣⲁ ⲡⲉⲩ ϫⲱⲕ ⲉⲃⲟⲗ · ⲉⲓⲥ ϩⲏⲏⲧⲉ ⲁ ⲓ ⲧⲣⲉ ϥ ⲉⲓ ϣⲁⲣⲟ ⲕ ϫⲉⲕⲁⲥ ⲉϥⲉ ⲧⲁⲙⲟ ⲕ ⲉ ϩⲱⲃ ⲛⲓⲙ ⲱ̅ ⲡⲁ ⲙⲉⲣⲓⲧ ⲓ̅ⲱ̅ⲥ̅ · ⲁⲩⲱ ⲁ ⲡ ⲥ̅ⲏ̅ⲣ̅ ⲕⲟⲧ ϥ̅ ⲉ ⲡⲉ ⲭⲉⲓ ⲣⲟⲩⲃⲉⲓⲛ ⲡⲉϫⲁ ϥ ⲛⲁ ϥ ϫⲉ ⲉ ⲓ ϫⲉⲣⲟ ⲕ ϫⲓ ⲙ̅ ⲡⲁ ⲙⲉⲣⲓⲧ ⲓ̅ⲱ̅ⲥ̅ ⲉ ⲙ̅ ⲡⲏⲩⲉ · ⲛ ⲅ̅ ⲧⲁⲙⲟ ϥ ⲉ ϩⲱⲃ ⲛⲓⲙ ⲉⲧ ϥ̅ ϣⲓⲛⲉ ⲛ̅ⲥⲱ ⲟⲩ · ⲛ̅ ⲧⲉ ⲩⲛⲟⲩ ϫⲉ ⲁ ⲡⲉ ⲭⲉⲓⲣⲟⲩⲃⲉⲓⲛ ⲧⲁⲗⲟ ⲛ̅ ⲓ̅ⲱ̅ⲥ̅ ⲉϫⲛ̅ ⲡϥ̅ ⲧⲛϩ̅ ⲛ̅ ⲟⲩⲟⲉⲓⲛ ⲁ ϥ ϫⲓⲧ ϥ̅ ⲉ ⲙ̅ ⲡⲏⲩⲉ · ⲁ ϥ ⲡⲱϩ ⲉ ⲧ ϣⲟⲣⲡ̅ ⲙ̅ ⲡⲩⲗⲏ · ⲁ ⲛⲉ ⲙⲛⲟⲩⲧ ⲁ ⲛ ⲟⲩⲱⲛ ⲛⲁ ϥ ϩⲛ̅ ⲟⲩ ⲥⲟⲟⲩⲧⲛ̅ ⲙⲛ̅ ϩⲟⲧⲉ · ⲁⲛⲟⲕ ⲇⲉ ⲓ̅ⲱ̅ⲥ̅ ⲁ ⲓ ⲛⲁⲩ ⲉ ϩⲉⲛ ⲛⲟϭ ⲙ̅ ⲙⲩⲥⲧⲏⲣⲓⲟⲛ ϩⲛ̅ ⲧ ϣⲟⲣⲡ̅ ⲙ̅ ⲡⲉ · ⲁ ⲓ ⲛⲁⲩ ⲉ ⲙⲛ̅ⲧ̅ ⲥⲛⲟⲟⲩⲥ ⲛ̅ ⲣⲱⲙⲉ ⲉ ⲩ ϩⲙⲟⲟⲥ ϩⲓ ⲙⲛ̅ⲧ̅ ⲥⲛⲟⲟⲩⲥ ⲛ̅ ⲑⲣⲟⲛⲟⲥ ⲙ̅ ⲡ ϩⲟⲩⲛ ⲛ̅ ⲧ ⲛⲟϭ ⲙ̅ ⲡⲩⲗⲏ ϩⲛ̅ ⲟⲩ ⲛⲟϭ ⲛ̅ ⲉⲟⲟⲩ ⲙⲛ̅ ⲟⲩ ⲥⲧⲱⲧ · ⲡⲉϫⲁ ⲓ ⲙ̅ ⲡⲉ ⲭⲉⲓⲣⲟⲩⲃⲉⲓⲛ ϫⲉ ⲡ[ⲁ] ϫⲥ̅ ⲛⲓⲙ ⲛⲉ ⲛⲁⲓ ⲉⲧ ϩⲙⲟⲟⲥ ϩⲛ̅ ⲟⲩ ⲛⲟϭ ⲛ̅ ⲉⲡⲓⲧⲏⲙⲉⲓ · ⲡⲉϫⲉ ⲡⲉ ⲭⲉⲓⲣⲟⲩⲃⲉⲓⲛ ⲛⲁ ⲓ ϫⲉ ⲕ ⲛⲁⲩ ⲉ ⲡⲉⲓ ⲙⲛ̅ⲧ̅ ⲥⲛⲟⲟⲩⲥ ⲛ̅ ⲣⲱⲙⲉ ⲛⲁⲓ ⲛⲉ ⲡ ⲙⲛ̅ⲧ̅ ⲥⲛⲟⲟⲩⲥ ⲛ̅ ⲁⲣⲭⲱⲛ ⲛ̅ ⲛⲓ ⲁⲓⲱⲛ ⲙ̅ ⲡ ⲟⲩⲟⲉⲓⲛ ⲉⲣⲉ ⲡ ⲟⲩⲁ ⲡ ⲟⲩⲁ ⲁⲣⲭⲉⲓ ⲉϫⲛ̅ ⲧⲉϥ ⲣⲟⲙⲡⲉ ⲉ ⲡ ⲥⲟⲡ ⲁⲗⲗⲁ ⲙⲓⲭⲁⲏⲗ ⲡ ⲉⲧ ⲧⲱϣ ⲙ̅ⲙⲟ ⲟⲩ ϫⲉⲕⲁⲥ ⲉⲣⲉ ⲡ ⲕⲁϩ ϯ ⲟⲩⲱ ⲙ̅ ⲡⲉϥ ⲕⲁⲣⲡⲟⲥ · Ⲉⲡⲉⲓⲇⲏ ⲟⲩⲛ̅ ⲟⲩ ⲣⲟⲙⲡⲉ ⲉ ϣⲁⲣⲉ ⲡ ϩⲉⲃⲱⲱⲛ ϣⲱⲡⲉ ⲡⲁⲣⲁ ⲟⲩⲟⲛ · ⲁ ϥ ⲟⲩ ⲱϣⲃ̅ ⲛ̅ϭⲓ ⲡⲉ ⲭⲉⲓⲣⲟⲩⲃⲉⲓⲛ ⲡⲉϫⲁ ϥ ⲛⲁ ⲓ ϫⲉ ⲉⲓⲥ ϩⲏⲏⲧⲉ ⲁ ⲓ ⲧⲁⲙⲟ ⲕ ⲉ ⲡ ⲉ ⲛⲧ ⲁ ⲕ ⲧⲁⲙⲟ ⲓ ⲉⲣⲟ ϥ · Ⲁ ⲓ ⲟⲩⲱϣⲃ̅ ⲡⲉϫⲁ ⲓ ⲙ̅ ⲡⲉ ⲭⲉⲓⲣⲟⲩⲃⲉⲓⲛ ϫⲉ ⲡⲁ ϫⲥ̅ ⲟⲩⲛ̅ ⲟⲩ ⲣⲟⲙⲡⲉ ⲛⲧⲉ ⲡ ⲙⲟⲟⲩ ⲥⲃⲟⲕ ⲛ̅ⲧⲉ ⲡ ϩⲉⲛⲟⲩϥⲉ ϣⲱⲡⲉ ⁛— ⲟⲩⲛ̅ ⲣⲟⲙⲡⲉ ⲟⲛ ⲛ̅ⲧⲉ ⲡ ⲙⲟⲟⲩ ⲣ̅ ⲛⲟϭ ⲛ̅ⲧⲉ ⲡ ϩⲉⲃⲱⲱⲛ ϣⲱⲡⲉ · ⲁ ϥ ⲟⲩⲱϣⲃ̅ ⲡⲉϫⲁ ϥ ⲛⲁ ⲓ ϫⲉ ⲁ ⲕ ⲛⲁⲩ ⲉ ⲡ ⲙⲟⲟⲩ ⲛ ϥ̅ ϣⲟⲟⲡ ϩⲁ ⲛ ⲟⲩⲣⲏⲏⲧⲉ ⲙ̅ ⲡ ⲉⲓⲱⲧ · ⲣ̅ϣⲁⲛ ⲡ ⲉⲓⲱⲧ ϥⲓ ⲛϥ̅ ⲟⲩ ⲣⲏⲏⲧⲉ ⲉϩⲣⲁⲓ ϣⲁⲣⲉ ⲡ ⲙⲟⲟⲩ ϫⲓⲥⲉ ⲉϩⲣⲁⲓ · ⲉϣⲱⲡⲉ ⲇⲉ ⲙ̅ ⲡ ⲛⲁⲩ ⲉⲧⲉⲣⲉ ⲡ ⲛⲟⲩⲧⲉ ⲛⲁ ⲉⲓⲛⲉ ⲙ̅ ⲡ ⲙⲟⲟⲩ ⲉ ϩⲣⲁⲓ ⲛ̅ⲧⲉ ⲛ̅ ⲣⲱⲙⲉ ⲣ̅ ⲛⲟⲃⲉ ϣⲁ ϥ ⲧⲣⲉ ⲡⲉϥ ⲕⲁⲣⲡⲟⲥ ⲥⲃⲟⲕ ⲉⲧⲃⲉ ⲛ̅ ⲛⲟⲃⲉ ⲛ̅ ⲛ̅ ⲣⲱⲙⲉ · ⲙ̅ ⲡ ⲛⲁⲩ ⲇⲉ ϩⲱⲱ ϥ ⲉⲧⲉ ϣⲁ ϥ ⲙⲟⲩϩ ⲛ̅ ⲟⲩ ⲕⲟⲩⲓ · Ⲁⲩⲱ ⲛ̅ⲧⲉ ⲛ̅ ⲣⲱⲙⲉ ϩⲁⲣⲉϩ ⲉⲣⲟ ⲟⲩ ⲉ ⲧⲙ̅ ⲣ̅ ⲛⲟⲃⲉ ϣⲁⲣⲉ ⲡ ⲉⲓⲱⲧ ⲥⲙⲟⲩ ⲉⲣⲟ ϥ ⲛ̅ⲧⲉ ⲛϥ̅ ⲕⲁⲣⲡⲟⲥ · ⲁϣⲁⲓ ϩⲓⲧⲛ̅ ⲛ̅ ⲥⲟⲡⲥⲡ̅ · ⲙ̅ ⲙⲓⲭⲁⲏⲗ · ▢ Ⲉ ⲛⲉⲣⲉ ⲛ̅ ⲣⲱⲙⲉ ⲥⲟⲟⲩⲛ ⲛ ⲛ̅ ⲥⲟⲡⲥⲡ̅ ⲙ̅ ⲙⲓⲭⲁⲏⲗ ⲙ̅ ⲡ ⲛⲁⲩ ⲉⲧⲉⲣⲉ ⲡ ⲙⲟⲟⲩ ⲛⲁ ⲉⲓ ⲉϫⲙ̅ ⲡ ⲕⲁϩ · ⲛⲉ ⲩ ⲛⲁ ⲣ̅ ⲛⲟⲃⲉ ⲁⲛ ⲉ ⲡ ⲧⲏⲣ̅ ϥ̅ · ⲉⲡⲉⲓⲇⲏ ϣⲁⲣⲉ ⲙⲓⲭⲁⲏⲗ ϫⲓ ⲛⲁ ϥ ⲙ̅ ⲙⲛⲧ ⲥⲛⲟⲟⲩⲥ ⲛ̅ ⲧⲃⲁ ⲛ̅ ⲁⲅⲅⲉⲗⲟⲥ ⲛ̅ ⲥⲉ ⲃⲱⲕ ⲉϩⲟⲩⲛ ϣⲁ ⲡ ⲉⲓⲱⲧ · ⲛ̅ ⲥⲉ ⲡⲁϩⲧ ⲟⲩ ⲙ̅ ⲡϥ̅ ⲙ̅ⲧⲟ ⲉⲃⲟⲗ ⲉ ⲙⲉ ⲩ ⲧⲱⲟⲩⲛ · ⲉϩⲣⲁⲓ ⲉ ⲡ ⲧⲏⲣ ϥ̅ ϣⲁⲛⲧⲉ ⲡ ⲛⲟⲩⲧⲉ ⲧⲛ̅ⲛⲟⲟⲩ ⲙ̅ ⲡ ⲙⲟⲟⲩ ⲉϩⲣⲁⲓ ⲉϫⲙ̅ ⲡ ⲕⲟⲥⲙⲟⲥ · Ⲁ ⲓ ⲟⲩⲱϣⲃ̅ ⲡⲉϫⲁ ⲓ ⲙ̅ ⲡⲉ ⲭⲉⲓⲣⲟⲩⲃⲉⲓⲛ ϫⲉ ⲁ ⲓ ⲥⲱⲧⲙ̅ ⲉⲣⲟ ϥ ⲉ ϥ ϫⲱ ⲙ̅ⲙⲟ ⲥ · ϫⲉ ⲁ ⲡ ⲛⲟⲩⲧⲉ ⲧⲁⲙⲓⲉ ⲧ ⲡⲉ ⲙⲛ̅ ⲡ ⲕⲁϩ · ⲁⲩⲱ ⲟⲛ ϫⲉ ⲁ ⲡ ⲛⲟⲩⲧⲉ ⲧⲁⲙⲓⲉ ⲡ ⲙⲟⲟⲩ ϫⲓⲛ ⲧ ⲁⲣⲭⲏ · ⲡⲉϫⲉ ⲡⲉ ⲭⲉⲓⲣⲟⲩⲃⲉⲓⲛ ⲛⲁ ⲓ ϫⲉ ⲥⲱⲧⲙ̅ ⲛ̅ ⲧⲁ ⲧⲁⲙⲟ ⲕ ⲉ ϩⲱⲃ ⲛⲓⲙ · ϩⲁ ⲑ ⲏ ⲙ̅ⲡⲁⲧⲉ ⲡ ⲛⲟⲩⲧⲉ ⲧⲁⲙⲓⲉ ⲧ ⲡⲉ ⲙⲛ̅ ⲡ ⲕⲁϩ ⲙ̅ ⲙⲟⲟⲩ ⲛⲉ ⲩ ϣⲟⲟⲡ ⲁⲩⲱ ⲙⲛ̅ ⲗⲁⲁⲩ ⲥⲟⲟⲩⲛ ⲛ̅ ⲧ ϭⲓⲛ ⲧⲁⲙⲓⲟ ⲙ̅ ⲡ ⲙⲟⲟⲩ ⲛ̅ⲥⲁ ⲡ ⲛⲟⲩⲧⲉ ⲙⲁⲩⲁⲁ ϥ · ⲉⲧⲃⲉ ⲡⲁⲓ ⲡ ⲉⲧ ⲛⲁ ⲱⲣⲕ̅ ⲙ̅ ⲡ ⲣⲁⲛ ⲙ̅ ⲡ ⲙⲟⲟⲩ ⲛ̅ ⲛⲟⲩϫ ⲙⲛ̅ ⲕⲱ ⲉⲃⲟⲗ ⲛⲁ ϣⲱⲡⲉ ⲛⲁ ϥ · Ⲁⲩⲱ ⲡ ⲉⲧ ⲛⲁ ⲱⲣ̅ⲕ̅ ⲙ̅ ⲡⲉ ϭⲣⲟⲟϭ ⲙ̅ ⲡⲉ ⲥⲟⲩⲟ · ⲡⲉⲓ ⲧⲱϣ ⲛ̅ ⲟⲩⲱⲧ ⲡ ⲉⲧ ϣⲟⲟⲡ ⲙ̅ ⲙⲟⲟⲩ ⲙ̅ ⲡⲉ ⲥⲛⲁⲩ · ⲡⲉϫⲁ ⲓ ⲙ̅ ⲡⲉ ⲭⲉⲓⲣⲟⲩⲃⲉⲓⲛ ϫⲉ ⲡⲁ ϫⲥ̅ ⲉ ⲓ ⲟⲩⲱϣ ⲉ ⲧⲣⲉ ⲕ ⲧⲁⲙⲟ ⲓ̈ ⲉ ⲡ ⲧⲱϣ ⲙ̅ ⲡⲉ ⲥⲟⲩⲟ ϫⲉ ⲛ̅ⲧ ⲁ ⲩ ϩⲉ ⲉⲣⲟ ϥ ⲧⲱⲛ ϫⲓⲛ ⲛ̅ ϣⲟⲣ̅ⲡ̅ ϣⲁ ⲛ ⲧⲟⲩϫⲟ ϥ ⲉ ⲡ ⲕⲁϩ · ⲛⲧⲉ ⲛ̅ ⲣⲱⲙⲉ ⲱ̅ⲛϩ̅ ⲉⲣⲟ ϥ · ⲡⲉϫⲉ ⲡⲉ ⲭⲉⲓⲣⲟⲩⲃⲉⲓⲛ ⲛⲁ ⲓ ϫⲉ ⲥⲱⲧⲙ̅ ⲛ̅ ⲧⲁ ⲧⲁⲙⲟ ⲕ ⲉ ϩⲱⲃ ⲛⲓⲙ ⁛ ▢ Ⲁ ⲥ ϣⲱⲡⲉ ⲇⲉ ⲛ̅ⲧⲉⲣⲉ ⲡ ⲛⲟⲩⲧⲉ ⲧⲁⲙⲓ̅ⲟ ⲛ̅ ⲁⲇⲁⲙ ⲁ ϥ ⲕⲁⲁ ϥ ϩⲙ̅ ⲡ ⲡⲁⲣⲁⲇⲓⲥⲟⲥ ⲙ̅ ⲡ ⲟⲩⲛⲟϥ ⲁ ϥ ϩⲱⲛ ⲉⲧⲟⲟⲧ ϥ̅ ⲉ ϥ ϫⲱ ⲙ̅ⲙⲟ ⲥ ⲛ̅ ϯ ϩⲉ ϫⲉ ⲉⲃⲟⲗ ϩⲛ̅ ϣⲏⲛ ⲛⲓⲙ ⲉⲧ ϩⲙ̅ ⲡ ⲡⲁⲣⲁⲇⲓⲥⲟⲥ ⲉⲕⲉ ⲟⲩⲱⲙ ⲉⲃⲟⲗ ⲛ̅ϩⲏⲧ ⲟⲩ ϣⲁ ⲧⲙ̅ ⲡ ϣⲏⲛ ⲛ̅ ⲥⲟⲩⲛ̅ ⲡ ⲡ ⲉⲧ ⲛⲁⲛⲟⲩ ϥ ⲙⲛ̅ ⲡ ⲡ ⲉⲑ ⲟⲟⲩ ⲛ̅ⲛⲉ ⲕ ⲟⲩⲱⲙ ⲉⲃⲟⲗ ⲛ̅ϩⲏⲧ ϥ̅ ϩⲙ̅ ⲡⲉ ϩⲟⲟⲩ ⲇⲉ ⲉⲧ ⲕ̅ ⲛⲁ ⲟⲩⲱⲙ ⲉⲃⲟⲗ ⲛ̅ϩⲏⲧ ϥ̅ ϩⲛ̅ ⲟⲩ ⲙⲟⲩ ⲕ ⲛⲁ ⲙⲟⲩ · ⲡ ⲇⲓⲁⲃⲟⲗⲟⲥ ⲇⲉ ⲁ ϥ ⲕⲱϩ ⲉⲣⲟ ϥ ϫⲉ ⲁ ϥ ⲛⲁⲩ ⲉ ⲡ ⲛⲟϭ ⲛ̅ ⲉⲟⲟⲩ ⲉⲧ ⲕⲱⲧⲉ ⲉ ⲣⲟ ϥ · ⲛⲉⲣⲉ ⲡ ⲣⲏ ⲙⲛ̅ ⲡ ⲟⲟϩ ⲡ ⲛⲟϭ ⲥⲛⲁⲩ ⲛ̅ ⲣⲉϥ ⲣ̅ ⲟⲩⲟⲉⲓⲛ ⲛⲏⲩ ⲙ̅ ⲙⲏⲏⲛⲉ ⲉ ⲩ ⲟⲩⲱϣⲧ̅ ⲛ̅ ⲁⲇⲁⲙ ⲙ̅ⲡⲁⲧ ⲟⲩ ϣⲁ ⲉϫⲙ̅ ⲡ ⲕⲁϩ · ⲁ ϥ ⲃⲱⲕ ⲛ̅ϭⲓ ⲡ ⲇⲓⲁⲃⲟⲗⲟⲥ ⲁ ϥ ⲡⲗⲁⲛⲁ ⲛ̅ ⲁⲇⲁⲙ ⲙⲛ̅ ⲧϥ̅ ⲥϩⲓⲙⲉ ϣⲁⲛⲧ ⲟⲩ ⲛⲟϫ ⲟⲩ ⲉ ⲃⲟⲗ ϩⲙ̅ ⲡ ⲡⲁⲣⲁⲇⲓⲥⲟⲥ ⲛ̅ ⲥⲉ ⲉⲝⲟⲣⲓⲍⲉ ⲙ̅ⲙⲟ ϥ ⲉ ⲡ ⲕⲁϩ ⲛ̅ ⲉⲩⲉⲓⲗⲁⲧ · ⲁ ϥ ϣⲱⲡⲉ ϩⲛ̅ ϩⲉⲛ ⲣⲟⲟⲩϣ ⁛ ⲙⲛ̅ⲛ̅ⲥⲁ ⲛⲁⲓ ⲇⲉ ⲧⲏⲣ ⲟⲩ ⲁ ϥ ϩⲕⲟ ⲙ̅ⲡ ϥ̅ ϭⲛ̅ ⲧⲣⲟⲫⲏ ⲉ ⲟⲩⲱⲙ ⲛ̅ ⲑ ⲉ ⲛ̅ ⲛ ⲉⲧⲉ ϣⲁ ⲩ ⲟⲩⲟⲙ ⲟⲩ ⲙ̅ ⲙⲏⲏⲛⲉ ϩⲙ̅ ⲡ ⲡⲁⲣⲁ ⲇⲓⲥⲟⲥ : ⲁ ϥ ⲱϣ ⲉϩⲣⲁⲓ ⲉ ⲡ ϫⲥ̅ ϩⲛ̅ ⲟⲩ ⲗⲩⲡⲏ ⲙ̅ⲛ ⲟⲩ ⲙ̅ⲕⲁϩ ⲛ̅ ϩⲏⲧ · ⲁ ϥ ϣⲛ̅ ϩⲧⲏ ϥ ϩⲁⲣⲟ ϥ ⲛ̅ϭⲓ ⲡ ϣⲏⲣⲉ ⲛ̅ ⲧ ⲙⲛ̅ⲧ̅ ⲁⲅⲁ ⲑⲱⲥ ϫⲉ ⲛ̅ⲧⲟϥ ⲡⲉ ⲛⲧ ⲁ ϥ ϣⲡ̅ ⲧⲱⲱⲣⲉ ⲙ̅ⲙⲟ ϥ · ⲁ ϥ ϣⲁϫⲉ ⲙⲛ̅ ⲡϥ̅ ⲉⲓⲱⲧ ⲛ̅ ⲁⲅⲁⲑⲟⲥ ⲡ ϫⲥ̅ ⲛ̅ ⲛ̅ ⲁⲅⲅⲉⲗⲟⲥ ⲙⲛ̅ ⲛⲉ ⲡⲛⲁ̅ ϫⲉ ⲉⲓⲥ ⲡ ⲣⲱⲙⲉ ⲛⲧ ⲁ ⲛ ⲧⲁⲙⲓⲟ ϥ ⲕⲁⲧⲁ ⲡⲉⲛ ⲉⲓⲛⲉ ⲙⲛ̅ⲧ ϥ̅ ϩⲓⲕⲱⲛ ⲛⲁ ϥ ϩⲕⲟ · ⲁ ⲓ ϣⲛ̅ ϩⲧⲏ ⲓ ϩⲁⲣⲟ ϥ ⲱ ⲡⲁ ⲉⲓⲱⲧ ⲉϣⲱⲡⲉ ⲇⲉ ⲡ ⲉⲧⲉ ϩⲛⲁϩ ⲡⲉ ⲙ̅ⲡⲣ̅ ⲕⲁⲁ ϥ ⲉ ⲙⲟⲩ ϩⲁ ⲡⲉⲕ ϩⲟ · ⲛ̅ ϯ ϩⲉ ⲇⲉ ⲁ ϥ ⲟⲩⲱϣⲃ̅ ⲛ̅ϭⲓ ⲡ ⲉⲓⲱⲧ ⲛ̅ ⲧ ⲙⲛ̅ⲧ̅ ϣⲁ ⲛ ϩⲧⲏ ϥ · ⲡⲉϫⲁ ϥ ⲙ̅ ⲡϥ̅ ϣⲏⲣⲉ ⲙ̅ ⲙⲉⲣⲓⲧ ϫⲉ ⲉϣϫⲉ ⲁ ⲕ ϣⲛ̅ ϩⲧⲏ ⲕ ϩⲁ ⲡ ⲣⲱⲙⲉ ⲛ̅ⲧ ⲁ ⲛ ⲧⲁⲙⲓⲟ ϥ ⲉ ⲁ ϥ ⲕⲱ ⲛ̅ ⲥⲱ ϥ ⲛ̅ ⲧ ⲛ̅ⲧⲟⲗⲏ · ⲃⲱⲕ ⲛ ⲅ̅ ϯ ⲛⲁ ϥ ⲛ̅ ⲧⲕ̅ ⲥⲁⲣⲝ̅ ⲛ ϥ̅ ⲟⲩⲟⲙ ⲥ̅ ϫⲉ ⲛ̅ⲧⲟⲕ ⲡⲉ ⲛⲧ ⲁ ⲕ ϣⲡ̅ ⲧⲱⲱⲣⲉ ⲙ̅ⲙⲟ ϥ ⁛— ▢ Ⲁ ϥ ⲟⲩⲱϣ̅ⲃ̅ ⲛ̅ϭⲓ ⲡ ϣⲏⲣⲉ ⲛ̅ ⲧ ⲙⲛ̅ⲧ̅ ⲁⲅⲁⲑⲱⲥ ⲡⲉϫⲁ ϥ ⲙ̅ ⲡⲉϥ ⲉⲓⲱⲧ ϫⲉ ⲡⲉⲕ ϣⲁϫⲉ ⲥⲙⲁⲙⲁⲁⲧ · ⲡ ⲉⲛⲧ ⲁ ⲕ ϫⲟⲟ ϥ ⲛⲁ ⲓ ϯ ⲛⲁ ⲁ ϥ · ⲁ ϥ ⲉⲓ ⲉⲃⲟⲗ ⲛ̅ϭⲓ ⲡ ϣⲏⲣⲉ ⲙ̅ ⲙⲉⲣⲓⲧ ⲛ̅ ⲛⲁϩⲣ̅ⲙ̅ ⲡⲉϥ ⲉⲓⲱⲧ ⲛ̅ ⲁⲅⲁⲑⲱⲥ · ⲁ ϥ ϫⲓ ⲛ̅ ⲟⲩ ⲕⲟⲩⲓ ϩⲙ̅ ⲡⲉϥ ⲥⲡⲓⲣ ⲛ̅ ⲟⲩⲛⲁⲙ ϩⲛ̅ ⲧϥ̅ ⲥⲁⲣⲝ̅ ⲛ̅ ⲛⲟⲩⲧⲉ · ⲁ ϥ ⲥⲉϩⲥⲱϩ̅ ⲥ̅ ⲁ ϥ ⲉⲓⲛⲉ ⲙ̅ⲙⲟ ⲥ ϣⲁ ⲡⲉϥ ⲉⲓⲱⲧ ⲉⲧ ⲟⲩⲁⲁⲃ · ⲡⲉϫⲉ ⲡϥ̅ ⲉⲓⲱⲧ ⲛⲁ ϥ ϫⲉ ⲟⲩ ⲧⲉ ⲧⲁⲓ · ⲡⲉϫⲁ ϥ ϫⲉ ⲧⲁⲓ ⲧⲉ ⲧⲁ ⲥⲁⲣ̅ⲝ̅ ⲕⲁⲧⲁ ⲑ ⲉ ⲛ̅ⲧ ⲁ ⲕ ϫⲟⲟ ⲥ ⲛⲁ ⲓ · ⲁ ϥ ⲟⲩⲱϣⲃ̅ ⲛ̅ϭⲓ ⲡⲉϥ ⲉⲓⲱⲧ ϫⲉ ⲉϩⲉ ⲡⲁ ϣⲏⲣⲉ ϭⲱ ⲛ̅ ⲧⲁ ϯ ⲛⲁ ⲕ ⲉⲃⲟⲗ ϩⲙ̅ ⲡⲁ ⲥⲱⲙⲁ ⲛ̅ ⲁⲟⲣⲁⲧⲟⲥ · ▢ Ⲁ ⲡⲉϥ ⲉⲓⲱⲧ ϩⲱⲱ ϥ ϫⲓ ⲛⲁ ϥ ⲉⲃⲟⲗ ϩⲙ̅ ⲡⲉϥ ⲥⲱⲙⲁ ⲁ ϥ ⲁⲁ ⲥ ⲛ̅ ⲟⲩ ⲃⲗ̅ⲃⲓⲗⲉ ⲛ̅ ⲥⲟⲩⲟ ⲁ ϥ ⲉⲓⲛⲉ ⲉⲃⲟⲗ ⲛ̅ ⲧⲉ ⲥⲫⲣⲁⲅⲓⲥ ⲛ̅ ⲟⲩⲟⲉⲓⲛ ⲛ̅ⲧ ⲁ ϥ ⲧⲱⲱⲃⲉ ⲛ ⲛⲓ ⲁⲓⲱⲛ ⲙ̅ ⲡ ⲟⲩⲟⲉⲓⲛ ⲛ̅ϩⲏⲧ ⲥ̅ ⲁ ϥ ⲧⲱⲱⲃⲉ ⲛ̅ ⲧ ⲃⲗ̅ⲃⲓⲗⲉ ⲛ̅ ⲥⲟⲩⲟ ⲉ ⲧⲉⲥ ⲙⲏⲏⲧⲉ · Ⲡⲉϫⲁ ϥ ⲙ̅ ⲡⲉϥ ϣⲏⲣⲉ ⲙ̅ ⲙⲉⲣⲓⲧ ϫⲉ ϫⲓ ⲧⲁⲓ ⲛ ⲅ̅ ⲧⲁⲁ ⲥ ⲙ̅ ⲙⲓⲭⲁⲏⲗ ⲡ ⲁⲣⲭⲁⲅⲅⲉⲗⲟⲥ ⲛ ϥ̅ ⲧⲁⲁ ⲥ ⲛ̅ ⲁⲇⲁⲙ ⲛ ϥ̅ ϫⲟⲟ ⲥ ⲧⲁⲣⲉ ϥ ⲱⲛϩ̅ ⲉⲣⲟ ⲥ ⲙⲛ̅ ⲛⲉϥ ϣⲏⲣⲉ · ⲁⲩⲱ ⲛ ϥ̅ ⲧⲥⲁⲃⲟ ϥ ⲉ ⲧ ϭⲓⲛ ϫⲟⲟⲥ ⲙⲛ̅ ⲧ ϭⲓⲛ ⲟⲗⲥ̅ · ⲓⲥ̅ ⲇⲉ ⲁ ϥ ⲙⲟⲩⲧⲉ ⲉ ⲙⲓⲭⲁⲏⲗ ⲡⲉϫⲁ ϥ ⲛⲁ ϥ ϫⲉ ϫⲓ ⲧⲁⲓ ⲛ ⲅ̅ ⲧⲁⲁ ⲥ ⲛ̅ ⲁⲇⲁⲙ ⲧⲁⲣ ϥ̅ ⲱⲛϩ̅ ⲉⲣⲟ ⲥ ⲙⲛ̅ ⲛϥ̅ ϣⲏⲣⲉ ⲧⲏⲣ ⲟⲩ · ⲁ ϥ ⲉⲓ ϣⲁ ⲁⲇⲁⲙ ⲛ̅ϭⲓ ⲙⲓⲭⲁⲏⲗ ⲉ ϥ ϩⲓ̈ϫⲙ̅ ⲡ ⲓⲟⲣⲇⲁⲛⲏⲥ ⲉ ⲡⲉϥ ϣⲙⲟⲩⲛ ⲡⲉ ⲙ̅ⲡ ϥ̅ ⲟⲩⲱⲙ ⲉ ϥ ⲱϣ ⲉϩⲣⲁⲓ ⲉ ⲡ ϫⲥ̅ · ⲡⲉϫⲁ ϥ ⲛⲁ ϥ ⲛ̅ϭⲓ ⲙⲓⲭⲁⲏⲗ ϫⲉ ϯⲣⲏⲛⲏ ⲛⲁ ⲕ · ⲁ ⲡ ϫⲥ̅ ⲥⲱⲧⲙ̅ ⲉ ⲡⲕ̅ ϣⲗⲏⲗ ⲁ ϥ ϫⲟⲟⲩ ϣⲁⲣⲟ ⲕ ⲙ̅ ⲡⲉ ϭⲣⲟⲟϭ ⲛ̅ ϫⲟ ⁛— ⲛ̅ⲧⲉⲣⲉ ⲁⲇⲁⲙ ⲇⲉ ⲥⲱⲧⲙ̅ ⲉ ⲛⲁⲓ̈ ⲛ̅ⲧⲟⲟⲧ ϥ̅ ⲙ̅ ⲙⲓⲭⲁⲏⲗ ⲁ ⲡϥ̅ ⲥⲱⲙⲁ ϭⲙ̅ϭⲟⲙ ⲁ ϥ ⲉⲓ ⲉϩⲣⲁⲓ ϩⲙ̅ ⲡ ⲙⲟⲟⲩ ⲁ ϥ ⲛⲟϫ ϥ̅ ϩⲁ ⲛ ⲟⲩⲣⲏⲏⲧⲉ ⲙ ⲙⲓⲭⲁⲏⲗ ⲁⲩⲱ ⲁ ϥ ϯ ⲛⲁ ϥ ⲙ̅ ⲡⲉ ϭⲣⲟⲟϭ ⲉ ϥ ⲧⲟⲟⲃⲉ · ⲁ ϥ ⲧⲥⲁⲃⲟ ϥ ⲉ ⲧ ϭⲓⲛ ϫⲟⲟ ϥ ⲙⲛ̅ ⲧ ϭⲓⲛ ⲟⲗ ϥ̅ ⲁ ϥ ⲃⲱⲕ ⲉϩⲣⲁⲓ ⲉ ⲙ̅ ⲡⲏⲩⲉ ϩⲛ̅ ⲟⲩ ⲉⲟⲟⲩ · ▢ Ⲡ ⲙⲟⲟⲩ ϭⲉ ⲙⲛ̅ ⲡⲉ ⲥⲟⲩⲟ ⲙⲛ̅ ⲡⲉ ϭⲣⲟⲟϭ ⲁⲩⲱ ⲡⲉ ⲑⲣⲟⲛⲟⲥ ⲙ̅ ⲡ ⲉⲓⲱⲧ ⲡⲉⲓ ⲧⲱϣ ⲛ̅ ⲟⲩⲱⲧ ⲡ ⲉⲧ ϣⲟⲟⲡ ⲙ̅ ⲙⲟ ⲟⲩ ⲁⲩⲱ ϩⲉⲛ ϩⲓⲥⲟⲛ ⲛⲉ ⲙⲛ̅ ⲡ ϣⲏⲣⲉ ⲙ̅ ⲡ ⲛⲟⲩⲧⲉ · ⲁⲛⲟⲕ ⲇⲉ ⲓ̅ⲱ̅ⲥ̅ ⲁ ⲓ ⲛⲁⲩ ⲁⲩⲱ ⲁ ⲓ ⲣⲁϣⲉ ⲛ̅ⲧⲉⲣ ⲉⲓ̅ ⲥⲱⲧⲙ̅ ⲉ ⲛⲁⲓ · ⲁ ⲥ ϣⲱⲡⲉ ⲇⲉ ⲙⲛ̅ⲛ̅ⲥⲁ ⲛⲁⲓ ⲁ ϥ ⲧⲁⲗⲟ ⲓ ⲉϫⲛ̅ ⲛϥ̅ ⲧⲛϩ̅ ⲛ̅ ⲟⲩⲟⲉⲓⲛ ⲛ̅ϭⲓ ⲡⲉ ⲭⲉⲓⲣⲟⲩⲃⲉⲓⲛ ⲁ ϥ ϫⲓⲧ ⲉ ⲧ ⲙⲉϩ ⲥⲁϣϥ̅ ⲙ̅ ⲡⲉ · ⲁ ⲓ ⲛⲁⲩ ⲉ ϩⲉⲛ ⲛⲟϭ ⲛ̅ ϣⲡⲏⲣⲉ ϩⲙ̅ ⲡ ⲙⲁ ⲉⲧ ⲙ̅ⲙⲁⲩ · ⲁ ⲓ ⲛⲁⲩ ⲛ̅ ⲧⲁⲝⲓⲥ ⲧⲏⲣ ⲟⲩ ⲛ̅ ⲛ̅ ⲁⲅⲅⲉⲗⲟⲥ · ⲧ ϣⲟⲣⲡ̅ ⲛ̅ ⲧⲁⲝⲓⲥ ⲛ̅ ⲥⲉⲣⲁⲫⲉⲓⲛ ⲛ ⲉⲧ ϩⲱⲃⲥ̅ ⲉ ⲡ ⲉⲓⲱⲧ ⲉⲣⲉ ϩⲉⲛ ϣⲟⲩⲣⲏ ⲛ̅ ⲛⲟⲩⲃ ⲛ̅ⲧⲟⲟⲧ ⲟⲩ ⲉ ⲩ ϫⲱ ⲙ̅ⲙⲟ ⲥ ϫⲉ ⲁⲗⲗⲏⲗⲟⲩⲓⲁ · ⲧ ⲙⲉϩ ⲥⲛ̅ⲧⲉ ⲛ̅ ⲧⲁⲝⲓⲥ ⲉⲣⲉ ϩⲉⲛ ⲫⲩⲁⲗⲏ ⲛ̅ ⲛⲟⲩⲃ ⲛ̅ⲧⲟⲟⲧ ⲟⲩ ⲉ ⲩ ⲙⲉϩ ⲛ̅ ⲉⲓⲱⲧⲉ ⲉ ⲩ ⲡⲱϩⲧ̅ ⲙ̅ⲙⲟ ⲟⲩ ⲉϫⲛ̅ ⲛ̅ ⲥⲱϣⲉ · ⲙⲓⲭⲁⲏⲗ ⲡⲉ ⲡ ⲛⲟϭ ⲉⲧ ϩⲓϫⲱ ⲟⲩ ⲉ ϥ ⲧⲱϣ ⲙ̅ ⲡ ⲟⲩⲁ ⲡ ⲟⲩⲁ ⲉ ⲡⲉϥ ϩⲱⲃ · ▢ Ⲕⲉ ⲛⲟϭ ⲛ̅ ϣⲡⲏⲣⲉ ⲁ ⲓ ⲛⲁⲩ ⲉⲣⲟ ⲥ · ⲁⲛⲟⲕ ⲓ̅ⲱ̅ⲥ̅ ⲛ̅ ⲧⲉⲣ ⲉⲓ ⲛⲁⲩ ⲉ ⲛ ⲁⲅⲅⲉⲗⲟⲥ ⲉ ⲩ ⲧⲏϣ ⲉ ⲛⲉⲩ ⲧⲁⲝⲓⲥ ⲧⲏⲣ ⲟⲩ ⲁ ⲓ ϩⲉ ⲉ ⲡ ⲣⲁⲛ ⲙ̅ ⲙⲓⲭⲁⲏⲗ ⲉ ϥ ⲥⲏϩ ⲉϫⲛ̅ ⲛⲉⲩ ϩⲃ̅ⲥⲟⲟⲩⲉ ⲧⲏⲣ ⲟⲩ ⲉ ⲩ ⲱϣ ⲙ̅ⲙⲟ ϥ ⲛ̅ ⲛⲁⲩ ⲛⲓⲙ ⁛— ⲁ ⲓ ⲟⲩⲱϣⲃ̅ ⲡⲉϫⲁ ⲓ ⲙ̅ ⲡⲉ ⲭⲉⲓⲣⲟⲩⲃⲉⲓⲛ ϫⲉ ⲡⲱⲥ ⲉⲣⲉ ⲡ ⲣⲁⲛ ⲙ̅ ⲙⲓⲭⲁⲏⲗ ⲥⲏϩ ⲉϫⲛ̅ ⲛⲉⲩ ϩⲃ̅ⲥⲟⲟⲩⲉ ⲉ ⲩ ⲱϣ ⲙ̅ⲙⲟ ϥ · ⲁ ϥ ⲟⲩⲱϣⲃ̅ ⲛ̅ϭⲓ ⲡⲉ ⲭⲉⲓⲣⲟⲩⲃⲉⲓⲛ ⲡⲉϫⲁ ϥ ⲛⲁ ⲓ ϫⲉ ⲙⲉⲣⲉ ⲁⲅⲅⲉⲗⲟⲥ ⲉⲓ ⲉϫⲙ̅ ⲡ ⲕⲁϩ ⲉⲓⲙⲏⲧⲉⲓ ⲉⲣⲉ ⲡ ⲣⲁⲛ ⲙ̅ ⲙⲓⲭⲁⲏⲗ ⲥⲏϩ ⲉϫⲛ̅ ⲛⲉⲩ ϩⲃ̅ⲥⲟⲟⲩⲉ · ⲉⲧⲃⲉ ⲡ ⲇⲓⲁⲃⲟⲗⲟⲥ ϫⲉ ⲛ̅ⲛϥ̅ ⲡⲗⲁⲛⲁ ⲙ̅ⲙⲟ ⲟⲩ · ▢ Ⲙⲛ̅ⲛ̅ⲥⲁ ⲛⲁⲓ ⲇⲉ ⲁ ⲓ ⲛⲁⲩ ⲉ ⲩ ⲡⲩⲅⲏ ⲙ̅ ⲙⲟⲟⲩ ⲛⲟϭ ⲉ ⲥ ⲟⲩⲟⲃϣ̅ ⲛ̅ ⲑ ⲉ ⲛ̅ ⲟⲩ ⲭⲓⲱⲛ ϩⲱⲥ ⲛ̅ ⲧⲁ ϫⲟⲟ ⲥ ϫⲉ ⲟⲩⲉ ⲣⲱⲧⲉ ⲡⲉ ⲡⲉⲥ ⲙⲟⲟⲩ ⲉⲣⲉ ⲟⲩ ⲁⲅⲅⲉⲗⲟⲥ ⲁϩ ⲉⲣⲁⲧ ϥ̅ ϩⲓϫⲱ ⲥ · ⲉⲣⲉ ⲛϥ̅ ⲧⲛϩ̅ ⲟⲙⲥ̅ ϩⲙ̅ ⲡ ⲙⲟⲟⲩ · ⲁⲩⲱ ⲛⲉⲣⲉ ⲡ ⲕⲱⲧⲉ ⲛ̅ ⲧ ⲡⲩⲅⲏ ⲣⲏⲧ ⲛ̅ ϣⲏⲛ ⲉ ⲩ ⲟⲧⲡ̅ ⲕⲁⲣⲡⲟⲥ ⲉ ⲩ ⲛ̅ ⲟⲩ ⲙⲏⲏϣⲉ ⲙ̅ ⲙⲓⲛⲉ ϩⲓⲱ ⲟⲩ · ⲉⲣⲉ ⲧⲉⲓ ⲡⲩⲅⲏ ⲧⲛ̅ⲧⲱⲛ ⲉ ⲑ ⲁⲗⲁⲥⲥⲁ ⲁⲩⲱ ϣⲏⲛ ⲛⲓⲙ ⲉⲧ ϩⲓϫⲱ ⲥ ⲉ ⲩ ⲟ ⲛ̅ ⲟⲩ ⲕⲗⲁⲇⲟⲥ ⲛ̅ ⲟⲩⲱⲧ ϣⲁ ⲡⲉⲩ ϫⲱⲕ · ⲕⲉ ⲛⲟϭ ⲛ ϣⲡⲏⲣⲉ ⲁ ⲓ ⲛⲁⲩ ⲉⲣⲟ ⲥ ⲁⲛⲟⲕ ⲓ̅ⲱ̅ⲥ̅ · ⲁ ⲓ ⲛⲁⲩ ⲉ ⲧ ⲛⲟⲩⲛⲉ ⲛ̅ ⲛ̅ ϣⲏⲛ · ⲛ̅ⲧⲟⲥ ⲉⲧ ⲧⲁⲩⲉ ⲙⲟⲟⲩ ⲉⲃⲟⲗ ⲉ ⲧ ⲡⲩⲅⲏ · Ⲡⲉϫⲁ ⲓ ⲙ̅ ⲡⲉ ⲭⲉⲓⲣⲟⲩⲃⲉⲓⲛ ϫⲉ ⲡ ϫⲥ̅ ⲙⲁ ⲧⲁⲙⲟ ⲓ ⲉ ⲡ ⲧⲱϣ ⲛ̅ ϯ ⲡⲩⲅⲏ ⲙ̅ ⲙⲟⲟⲩ ⲉⲧ ⲟⲩⲟⲃϣ̅ ⲛ̅ ϯ ϩⲉ · ⲉⲣⲉ ⲡⲉⲓ ⲁⲅⲅⲉⲗⲟⲥ ϩⲓ ϫⲱ ⲥ · ⲡⲉϫⲉ ⲡⲉ ⲭⲉⲓⲣⲟⲩⲃⲉⲓⲛ ⲛⲁ ⲓ ϫⲉ ⲧⲁⲓ ⲉⲧ ⲧⲁⲩⲉ ⲉⲓⲱⲧ ⲉϫⲙ̅ ⲡ ⲕⲁϩ · ⲡⲉϫⲁ ⲓ ⲛⲁ ϥ ϫⲉ ⲡⲱⲥ ⲡⲉⲓ ⲁⲅⲅⲉⲗⲟⲥ ⲉⲧ ϩⲓ̅ϫⲱ ⲥ · ⲉⲣⲉ ⲛϥ̅ ⲧⲛϩ̅ ⲟⲙⲥ̅ ⲉⲣⲟ ⲥ ⲛ̅ ⲛⲁⲩ ⲛⲓⲙ · ⲡⲉϫⲁ ϥ ⲛⲁ ⲓ ϫⲉ ⲁ ⲕ ⲛⲁⲩ ⲉ ⲡⲉⲓ ⲁⲅⲅⲉⲗⲟⲥ ⲡⲉϥ ϩⲱⲃ ⲡⲉ ⲡⲁⲓ ⲛ̅ ⲛⲁⲩ ⲛⲓⲙ ⲉⲣⲉ ⲧ ⲥⲁⲗⲡⲓⲅⲝ̅ ⲛⲁ ⲥⲩⲙⲁⲛⲉ ϣⲁ ϥ ⲧⲱⲟⲩⲛ ⲉϩⲣⲁⲓ ⲛ ϥ̅ ⲕⲓⲙ ⲛ̅ ⲛⲉϥ ⲧⲛϩ̅ ⲉⲧ ⲙⲉϩ ⲛ̅ ⲉⲓⲱⲧⲉ ⲛ ϥ̅ ⲛⲟϫ ⲟⲩ ⲉ ⲙ̅ ⲡⲏⲩⲉ · ⲛ̅ⲧⲉ ⲙ̅ ⲡⲏⲩⲉ ⲟⲩⲱⲛ ⲛ̅ⲥⲁ ⲛⲉⲩ ⲉⲣⲉⲩ ⲛ̅ⲧⲉ ϯ ⲱⲧⲉ ϣⲟⲩⲟ ⲉϫⲙ̅ ⲡ ⲕⲁϩ ⁛— ⲡⲉϫⲁ ⲓ ⲙ̅ ⲡⲉ ⲭⲉⲓⲣⲟⲩⲃⲉⲓⲛ ϫⲉ ⲛ̅ ⲁϣ ⲛ̅ ϩⲉ ⲉⲣⲉ ⲧⲉⲓ ⲥⲁϣϥ̅ ⲙ̅ ⲡⲉ ⲛⲁ ⲟⲩⲱⲛ ⲛ̅ⲥⲁ ⲛⲉⲩ ⲉⲣⲏⲩ ⲛ̅ⲧⲉ ϯ ⲱⲧⲉ ϣⲟⲩⲟ ⲉϫⲙ̅ ⲡ ⲕⲟⲥⲙⲟⲥ ⁛— ⲁ ϥ ⲟⲩⲱϣⲃ̅ ⲛ̅ϭⲓ ⲡⲉ ⲭⲉⲓⲣⲟⲩⲃⲉⲓⲛ ϫⲉ ⲥⲱⲧⲙ̅ ⲛ̅ ⲧⲁ ⲧⲁⲙⲟ ⲕ ⲉ ϩⲱⲃ ⲛⲓⲙ · ⲟⲩⲛ̅ ⲥⲁϣϥⲉ ⲛ̅ ⲥⲁⲗⲡⲓⲅⲝ̅ ⲧⲏϣ ⲉϫⲛ̅ ϯ ⲱⲧⲉ ⲉ ϣⲁ ⲩ ⲥⲏⲙⲁⲛⲉ ⲧⲏⲣ ⲟⲩ ⲙ̅ⲡⲁⲧ ⲉⲥ ⲉⲓ ⲉϫⲙ̅ ⲡ ⲕⲁϩ · ⲣϣⲁⲛ ⲧ ϣⲟⲣⲡ̅ ⲛ̅ ⲥⲁⲗⲡⲓ̈ⲅⲝ̅ ⲥⲏⲙⲁⲛⲉ ⲙⲛ̅ ⲧ ⲙⲉϩ ⲥⲛ̅ⲧⲉ · ϣⲁ ϩⲟⲩⲛ ⲉ ⲧ ⲙⲉϩ ⲥⲁϣϥⲉ · ⲉⲣⲉ ϯ ⲱⲧⲉ ⲡⲏⲧ ⲛ̅ⲥⲁ ⲡⲉ ϩⲣⲟⲟⲩ ϩⲛ̅ ⲟⲩ ⲡⲉ ⲉ ⲩ ⲡⲉ · ⲧ ⲙⲉϩ ⲥⲁϣϥⲉ ⲛ̅ ⲥⲁⲗⲡⲓⲅⲝ̅ ⲧⲁ ⲙⲓⲭⲁⲏⲗ ⲧⲉ ⲉϥϣⲁⲛ ⲥⲁⲗⲡⲓⲍⲉ ⲛ̅ϭⲓ ⲙⲓⲭⲁⲏⲗ · ϣⲁⲣⲉ ⲧ ⲉⲓⲱⲧⲉ ⲡⲱⲧ ⲛ̅ ⲧⲉⲛ̅ ⲁⲣⲭⲱⲛ ⲧⲏⲣ ⲟⲩ ⲥⲁϩⲱ ⲟⲩ ⲉⲃⲟⲗ ϣⲁⲛⲧ ⲉ ⲥ ⲉⲓ ⲉϫⲙ̅ ⲡ ⲕⲁϩ ⲛ̅ⲧⲉ ⲛ̅ ⲕⲁⲣⲡⲟⲥ ⲧⲏⲣ ⲟⲩ ⲁϣⲁⲓ · ⲉ ⲛ ϩⲟⲥⲟⲛ ⲇⲉ ⲉ ⲓ ⲣ̅ ϣⲡⲏⲣⲉ ⲁ ⲓ ⲛⲁⲩ ⲉ ⲕⲉ ⲁⲅⲅⲉⲗⲟⲥ ⲉ ϥ ⲛⲏⲩ ⲙ̅ ⲡ ⲟⲩⲉ ϩⲛ̅ ⲟⲩ ⲟⲣⲅⲏ ⲁ ϥ ⲁϩⲉ ⲣⲁⲧ ϥ̅ ϩⲓϫⲛ̅ ⲧ ⲡⲩⲅⲏ ⲉⲧ ⲙⲏϩ ⲛ̅ ⲉⲓⲱⲧⲉ · ⲁ ϥ ⲣⲓⲙⲉ ⲁ ⲛ ϥ̅ ⲃⲁⲗ ϣⲟⲩⲟ ⲥⲛⲟϥ ⲉ ⲡ ⲉⲥⲏⲧ ⲉ ⲧ ⲡⲩⲅⲏ ⲉⲧ ⲙⲉϩ ⲛ̅ ⲉⲓⲱⲧⲉ · ⲛ ϥ̅ ⲙⲉϩ ⲅⲁⲣ ⲛ̅ ⲟⲣⲅⲏ ⲉϩⲟⲩⲛ ⲉ ⲧ ⲙⲛ̅ⲧ̅ ⲣⲱⲙⲉ ⲧⲏⲣ̅ ⲥ̅ · ⲁ ⲡ ⲙⲁ ⲧⲏⲣ ϥ̅ ϣⲧⲟⲣ ⲧⲣ̅ ϩⲛ̅ ⲧϥ̅ ϭⲓⲛ ⲁϩⲉ ⲣⲁⲧ ϥ̅ · ▢ Ⲁ ⲙ ⲡⲏⲩⲉ ⲟⲩⲱⲛ ⲛ̅ⲥⲁ ⲡⲉⲓ ⲥⲁ · ⲙⲛ̅ ⲡⲁⲓ · ⲁ ⲓ ⲛⲁⲩ ⲉ ⲩ ⲛⲟϭ ⲛ̅ ⲁⲅⲅⲉⲗⲟⲥ ⲛ̅ ϫⲱⲱⲣⲉ ⲁ ϥ ⲉⲓ ⲉⲃⲟⲗ ϩⲛ̅ ⲙ̅ ⲡⲏⲩⲉ ⲉ ⲩ ⲙⲟⲩⲧⲉ ⲉ ⲡϥ̅ ⲣⲁⲛ ϫⲉ ⲙⲓ̅ⲭⲁⲏⲗ · ⲉ ϥ ⲙⲏⲣ ⲛ̅ ⲟⲩ ⲙⲟϫⲕϥ̅ ⲛ̅ ⲛⲟⲩⲃ ⲉϫⲛ̅ ⲧϥ̅ ϯⲡⲉ · Ⲉⲣⲉ ⲟⲩ ⲥⲫⲟⲛⲅⲟⲥ ϩⲛ̅ ⲧⲉϥ ϭⲓϫ ⲁ ϥ ⲱⲗ ⲛ̅ ⲛ̅ ⲣⲙ̅ⲉⲓⲟⲟⲩⲉ ⲧⲏⲣ ⲟⲩ ⲙ̅ ⲡ ⲁⲅⲅⲉ ⲗⲟⲥ ⲛ̅ ⲧ ⲟⲣⲅⲏ · ⲁ ϥ ⲧⲟϭⲛ ϥ̅ ⲉ ⲡ ⲟⲩⲉ ⲉ ϥ ϫⲱ ⲙ̅ⲙⲟ ⲥ ϫⲉ ⲥⲁϩⲱ ⲕ ⲉⲃⲟⲗ ϩⲛ̅ ⲧ ⲩ ⲡⲩⲅⲏ · ⲡ ⲁⲅⲅⲉⲗⲟⲥ ⲛ̅ ⲧ ⲟⲣⲅⲏ ⲉ ⲕ ⲟⲩⲱϣ ⲉ ⲉⲓⲛⲉ ⲙ̅ ⲡ ϩⲉⲃⲱⲱⲛ ⲉϫⲙ̅ ⲡ ⲕⲁϩ · ⲡⲉϫⲁ ⲓ ⲙ̅ ⲡⲉ ⲭⲉⲓⲣⲟⲩⲃⲉⲓⲛ ϫⲉ ⲡⲁ ϫⲥ̅ ⲙⲁ ⲧⲁⲙⲟ ⲓ ⲉ ⲡ ⲧⲱϣ ⲙ̅ ⲡ ⲁⲅ ⲅⲉⲗⲟⲥ ⲛ̅ ⲧ ⲟⲣⲅⲏ ⲡⲁⲓ ⲛ̅ⲧ ⲁ ⲛϥ̅ ⲃⲁⲗ ⲧⲁⲩⲉ ⲥⲛⲟϥ ⲉⲃⲟⲗ ⲉ ⲧ ⲡⲩⲅⲏ · ⲡⲉϫⲁ ϥ ⲛⲁ ⲓ ϫⲉ ⲕ ⲛⲁⲩ ⲉ ⲡ ⲁⲅⲅⲉⲗⲟⲥ ⲛ̅ ⲧ ⲟⲣⲅⲏ ⲛ̅ⲧⲟϥ ⲡⲉ ⲡ ⲁⲅⲅⲉⲗⲟⲥ ⲙ̅ ⲡ ϩⲉⲃⲱⲱⲛ · ⲉⲛⲉ ⲛ ⲧ ⲁ ⲙⲓ̈ⲭⲁⲏⲗ · Ⲁⲛⲉⲭⲉ ⲉ ϥⲱⲧⲉ ⲛ̅ ⲛϥ̅ ⲣⲙ̅ⲉⲓⲟⲟⲩⲉ · ⲉ ⲛ ⲉⲛⲧ ⲁ ϥ ⲕⲁⲁ ⲩ ⲛ̅ ⲥⲉ ⲃⲱⲕ ⲉ ⲡ ⲉⲥⲏⲧ ⲉ ⲧ ⲡⲩⲅⲏ ⲛ̅ ⲥⲉ ⲧⲱϣ ⲙⲛ̅ ϯ ⲱⲧⲉ ⲉⲧ ⲃⲏⲕ ⲉ ⲡ ⲉⲥⲏⲧ ⲉϫⲙ̅ ⲡ ⲕⲁϩ ⲛ̅ⲧⲉ ⲡ ϣⲟⲉⲓϣ ⲙⲛ̅ ⲡ ⲡ ⲏⲣ̅ϣ̅ ϣⲱⲡⲉ ⲛ̅ⲧⲉ ⲡ ⲕⲁϩ ⲣ̅ ϩⲉⲃⲱⲱⲛ · ▢ Ⲡⲉϫⲁ ϥ ⲛⲁ ⲓ ⲟⲛ ϫⲉ ⲟⲩⲛ̅ ϩⲙⲉ ⲛ̅ ⲗⲉⲅⲉⲱⲛ ⲉ ⲩ ⲉⲓⲣⲉ ⲛ̅ ⲟⲩ ⲧⲃⲁ ⲉ ⲧ ⲗⲉⲅⲉⲱⲛ ⲛⲉ ⲩ ϩⲩⲙⲛⲉⲩⲉ ϩⲁϫⲱ ⲥ ⲛ̅ ⲧ ⲉⲓⲱⲧⲉ ϣⲁⲛⲧⲉ ⲥ ⲉⲓ ⲉϫⲙ̅ ⲡ ⲕⲁϩ · ⲉ ⲙⲛ̅ ϫⲃⲓⲛ ⲛ̅ϩⲏⲧ ⲥ̅ · ⲙⲛ̅ⲛ̅ⲥⲁ ⲛⲁⲓ̈ Ⲁ ϥ ⲉⲓⲛⲉ ⲙ̅ⲙⲟ ⲓ ⲉ ⲡ ⲕⲁϩ ⲛ̅ ⲉⲇⲉⲙ · ⲁ ϥ ⲧⲁⲗⲟ ⲓ ⲉϫⲛ̅ ⲛⲉϥ ⲧⲛϩ̅ ⲛ̅ ⲟⲩⲟⲉⲓⲛ ⲁ ϥ ⲉⲓⲛⲉ ⲙ̅ⲙⲟ ⲓ ϣⲁ ⲙ̅ ⲙⲁ ⲛ̅ ϣⲁ ⲙ̅ ⲡ ⲣⲏ ϩⲁϩⲧⲛ̅ ⲧ ⲡⲩⲅⲏ ⲉⲧ ϯ ⲙⲟ ⲟⲩ ⲉ ⲡ ϥ̅ⲧⲟⲟⲩ ⲛ̅ ⲉⲓⲉⲣⲟ · ⲫⲓⲥⲱ̅ⲛ · ⲙⲛ̅ ϯⲅⲣⲓⲥ · ⲅⲏⲱ̅ⲛ ⲙⲛ̅ ⲡ ⲉⲩⲫⲣⲁⲧⲏⲥ · ⲁ ⲓ ⲛⲁⲩ ⲉ ⲡ ⲡⲁⲣⲁⲇⲓⲥⲟⲥ ⲙ̅ ⲡ ⲟⲩ ⲛⲟϥ ⲉ ϥ ⲙⲏϩ ⲛ̅ ϣⲏⲛ ⲛⲓⲙ ⲉ ⲩ ⲟ ⲙ̅ ⲙⲓⲛⲉ ⲛⲓⲙ ⲛ̅ ⲕⲁⲣⲡⲟⲥ · ⲡⲉϫⲁ ⲓ ⲙ̅ ⲡⲉ ⲭⲉⲓⲣⲟⲩⲃⲉⲓⲛ ϫⲉ ⲡⲁ ϫⲥ̅ ⲉ ⲓ ⲟⲩⲱϣ ⲉ ⲧⲣⲉ ⲕ ⲧⲁⲙⲟ ⲓ ⲉ ⲡ ϣⲏⲛ ⲛ̅ⲧ ⲁ ⲁⲇⲁⲙ ⲟⲩⲱⲙ ⲉⲃⲟⲗ ⲛ̅ϩⲏⲧ ϥ̅ ⲁ ϥ ⲕⲱⲕⲁϩⲏⲩ ϣⲁⲛⲧⲉ ⲡ ⲛⲟⲩⲧⲉ ϭⲱⲛⲧ̅ ⲉⲣⲟ ϥ · ⲁ ϥ ⲟⲩⲱϣⲃ̅ ⲛ̅ϭⲓ ⲡⲉ ⲭⲉⲓⲣⲟⲩ ⲃⲉⲓⲛ ⲡⲉϫⲁ ϥ ⲛⲁ ⲓ ϫⲉ ⲁ ⲕ ϣⲓⲛⲉ ⲛ̅ⲥⲁ ϩⲉⲛ ⲛⲟϭ ⲙ̅ ⲙⲩⲥ ⲧⲏⲣⲓⲟⲛ · ⲁⲛⲟⲕ ϩⲱ ϯ ⲛⲁ ϩⲡ̅ ⲗⲁⲁⲩ ⲉⲣⲟ ⲕ ⲁⲛ · ⲧⲉⲛⲟⲩ ϭⲉ ⲧⲱⲟⲩⲛ ⲛ ⲅ̅ ⲟⲩⲁϩ ⲕ̅ ⲛ̅ⲥⲱ ⲓ ⲛ̅ⲧ ⲁ ⲧⲁⲙⲟ ⲕ ⲉ ϩⲱⲃ ⲛⲓⲙ · ⲁⲩⲱ ⲛ̅ⲧ ⲁ ⲧⲁⲙⲟ ⲕ ⲉ ⲡ ϣⲏⲛ ⲛ̅ⲧ ⲁ ⲁⲇⲁⲙ ⲟⲩⲱⲙ ⲉⲃⲟⲗ ⲛ̅ϩⲏⲧ ϥ̅ ·
1	0	sText1	▢ Ⲁ ⲓ ⲧⲱⲟⲩⲛ ⲇⲉ ⲁ ⲓ ⲟⲩⲁϩ ⲧ̅ ⲛ̅ⲥⲱ ϥ ⲁ ⲓ ⲧⲱⲟⲩⲛ ⲁ ⲓ ⲟⲩⲁϩ ⲧ̅ ⲛ̅ⲥⲱ ϥ ⲁ ⲓ ⲙⲟⲟϣⲉ ϩⲙ̅ ⲡ ⲡⲁⲣⲁⲇⲓⲥⲟⲥ ⲁ ⲓ ϭⲱϣⲧ̅ ⲁ ⲓ ⲛⲁⲩ ⲉ ⲡ ϣⲏⲛ ⲉⲧ ϩⲛ̅ ⲧ ⲙⲏⲏⲧⲉ ⲙ̅ ⲡ ⲡⲁⲣⲁⲇⲓⲥⲟⲥ ⲉ ϥ ⲟ ⲛ̅ ⲁⲧ ⲕⲁⲣⲡⲟⲥ ⲉ ϥ ⲣⲏⲧ ⲛ̅ ⲥⲟⲩⲣⲉ ⲉⲣⲉ ⲡ ϣⲏⲛ ϣⲟⲕϩ ⲉ ⲡ ⲉⲥⲏⲧ ⲉⲙⲁⲧⲉ · Ⲁ ⲓ ⲟⲩⲱϣⲃ̅ ⲡⲉϫⲁ ⲓ ⲙ̅ ⲡⲉ ⲭⲉⲓⲣⲟⲩⲃⲉⲓⲛ ϫⲉ ⲙⲁ ⲧⲁⲙⲟ ⲓ ⲉ ⲡ ⲧⲱϣ ⲙ̅ ⲡⲉⲓ ϣⲏⲛ ⲛ̅ ⲁⲧ ⲕⲁⲣⲡⲟⲥ · ⲁⲩⲱ ⲉⲧ ⲣⲏⲧ ⲛ̅ ⲥⲟⲩⲣⲉ · ⲡⲉϫⲁ ϥ ⲛⲁ ⲓ ϫⲉ ⲡⲁⲓ ⲡⲉ ⲡ ϣⲏⲛ ⲛ̅ⲧ ⲁ ⲁⲇⲁⲙ ⲟⲩⲱⲙ ⲉⲃⲟⲗ ⲛ̅ϩⲏⲧ ϥ̅ ⲁ ϥ ⲕⲱⲕ ⲁϩⲏⲩ · ⲡⲉϫⲁ ⲓ ⲛⲁ ϥ ϫⲉ ⲙⲛ̅ ⲕⲁⲣⲡⲟⲥ ϩⲓⲱⲱ ϥ · ⲛ̅ⲧ ⲁ ϥ ϩⲉ ⲉ ⲟⲩⲟⲛ ⲧⲱⲛ ⲁ ϥ ⲟⲩⲱⲙ · ⲡⲉϫⲁ ϥ ⲛⲁ ⲓ̈ ϫⲉ ⲟⲩ ⲥⲙⲟⲧ ⲛ̅ ⲕⲁⲣⲡⲟⲥ ⲡ ⲉ ⲛⲧ ⲁ ϥ ϣⲱⲡⲉ ⲙ̅ⲙⲟⲛ ⲟⲩ ⲁⲧ ⲕⲁⲣⲡⲟⲥ ⲡⲉ · ⲡⲉϫⲁ ⲓ ⲛⲁ ϥ ϫⲉ ⲟⲩ ⲡⲉ ⲡ ⲧⲱϣ ⲙ̅ ⲡϥ̅ ⲕⲁⲣⲡⲟⲥ · ⲡⲉϫⲁ ϥ ⲛⲁ ⲓ ϫⲉ ⲟⲩ ⲥⲙⲟⲧ ⲛ̅ ϫⲙ̅ⲡⲉϩ ⲡⲉ · ⲡⲉϫⲁ ⲓ ⲙ̅ ⲡⲉ ⲭⲉⲓⲣⲟⲩⲃⲉⲓⲛ ϫⲉ ⲟⲩ ⲁⲧ ⲕⲁⲣⲡⲟⲥ ⲡⲉ ⲉ ⲡ ⲧⲏⲣ̅ ϥ̅ ϫⲓⲛ ⲙ̅ⲙⲟⲛ ⁛— ⲡⲉϫⲁ ϥ ⲛⲁ ⲓ ϫⲉ ⲡⲁⲓ ⲡⲉ ⲡ ⲧⲱϣ ⲛ̅ⲧ ⲁ ⲡ ⲛⲟⲩⲧⲉ ⲧⲁⲁ ϥ ⲉ ⲣⲟ ϥ ϫⲓⲛ ⲛ̅ ϣⲟⲣⲡ̅ · ▢ Ⲉ ⲛ ϩⲟⲥⲟⲛ ⲇⲉ ⲉ ⲓ ⲣ̅ ϣⲡⲏⲣⲉ ⲁ ⲓ ⲛⲁⲩ ⲉ ⲁⲇⲁⲙ · ⲉ ⲁ ϥ ⲉⲓ ⲙ̅ ⲡ ⲟⲩⲉ ⲛ̅ ⲑ ⲉ ⲛ̅ ⲟⲩ ⲣⲱⲙⲉ ⲉ ϥ ⲣ̅ ϩⲏⲃⲉ ⲁ ϥ ⲡⲱⲣϣ̅ ⲉⲃⲟⲗ ⲛ̅ ⲧⲉϥ ⲥⲧⲟⲗⲏ ⲁ ϥ ⲱⲗ ⲉⲃⲟⲗ ϩⲁ ⲡ ϣⲏⲛ ⲁ ϥ ϭⲱⲱϫⲉ ⲉ ⲡ ⲕⲁϩ ⲁ ϥ ⲧⲟⲙⲥ ⲟⲩ · ⲡⲉϫⲁ ⲓ ⲙ̅ ⲡⲉ ⲭⲉⲓⲣⲟⲩⲃⲉⲓⲛ ϫⲉ ⲡⲱⲥ ⲁ ⲁⲇⲁⲙ ⲡⲱⲣϣ̅ ⲉⲃⲟⲗ ⲛ̅ ⲧϥ̅ ⲥⲧⲟⲗⲏ ⲁ ϥ ϯ ⲉⲣⲟ ⲥ ⲛ̅ ⲛ̅ ϭⲱⲱⲃⲉ ⲉⲧ ϣⲟⲟⲩⲉ ⲉⲧ ⲛⲏϫ ⲉⲃⲟⲗ ϩⲁ ⲡ ϣⲏⲛ ⲁ ϥ ϣⲓⲕⲉ ⲉ ⲡ ⲕⲁϩ ⲁ ϥ ⲧⲟⲙⲥ ⲟⲩ · ⲡⲉϫⲉ ⲭⲉⲓⲣⲟⲩⲃⲉⲓⲛ ⲛⲁ ⲓ ϫⲉ ϫⲓⲛ ⲛ̅ⲧ ⲁ ⲡ ⲇⲓⲁⲃⲟⲗⲟⲥ ⲃⲱⲕ ⲉϩⲟⲩⲛ ⲉ ⲡ ⲡⲁⲣⲁⲇⲓⲥⲟⲥ ⲁ ϥ ⲣ̅ ϩⲁⲗ ⲛ̅ ⲁⲇⲁⲙ ⲙⲛ̅ ⲉⲩϩⲁ ⲧϥ̅ ⲥϩⲓⲙⲉ ⲁ ⲛ ϣⲏⲛ ϣⲱⲗⲙ̅ ⲙ̅ ⲡ ⲉⲩ ⲥⲧⲟⲓ ⲁ ⲛⲉⲩ ϭⲱⲱⲃⲉ ϩⲉ ⲉ ⲡ ⲉⲥⲏⲧ ⲛⲉⲣⲉ ⲁⲇⲁⲙ ϩⲱⲃⲥ̅ ⲛ̅ ⲛ̅ ϭⲱⲱⲃⲉ ⲉ ⲧⲣⲉ ⲩ ϣⲱⲡⲉ ⲙ̅ ⲙⲛ̅ⲧ̅ⲣⲉ ⲉⲣⲟ ϥ · ϩⲙ̅ ⲡ ϩⲁⲡ ⲉⲧⲃⲉ ⲡ ⲉⲧ ⲁ ϥ ⲁⲁ ϥ · ⲁⲛⲟⲕ ⲇⲉ ⲡⲉϫⲁ ⲓ̈ ⲙ̅ ⲡⲉ ⲭⲉⲓⲣⲟⲩⲃⲉⲓⲛ ϫⲉ ⲡⲁ ϫⲥ̅ ⲛ̅ ⲁϣ ⲛ̅ ϩⲉ ⲁ ⲡ ⲇⲓⲁⲃⲟⲗⲟⲥ ⲃⲱⲕ ⲉϩⲟⲩⲛ ⲉ ⲡ ⲡⲁⲣⲁⲇⲓⲥⲟⲥ ⲁ ϥ ⲣ̅ ϩⲁⲗ ⲛ̅ ⲁⲇⲁⲙ ⲉϣϫⲉ ⲟⲩ ⲉⲃⲟⲗ ⲁⲛ ⲡⲉ ϩⲙ̅ ⲡ ⲛⲟⲩⲧⲉ ⲡⲉ ⲡⲉⲓ ⲧⲱϣ ⲛ ϥ̅ ⲛⲁ ϣ ⲃⲱⲕ ⲉϩⲟⲩⲛ ⲙⲛ̅ ⲗⲁⲁⲩ ⲛⲁ ϣⲱⲡⲉ ⲁϫⲙ̅ ⲡ ⲛⲟⲩⲧⲉ · ▢ Ⲡⲉϫⲉ ⲡⲉ ⲭⲉⲓⲣⲟⲩⲃⲉⲓⲛ ⲛⲁ ⲓ ϫⲉ ⲟⲩⲛ̅ ϫⲟⲩⲧ ⲁϥⲧⲉ ⲛ̅ ⲁⲅ ⲅⲉⲗⲟⲥ ⲧⲏϣ ⲉ ⲡ ⲡⲁⲣⲁⲇⲓⲥⲟⲥ ⲙ̅ ⲙⲏⲏⲛⲉ · ϣⲁⲣⲉ ⲙⲛ̅[ⲧ] ⲥⲛⲟⲟⲩⲥ ⲃⲱⲕ ⲉϩⲟⲩⲛ ⲙ̅ ⲙⲏⲏⲛⲉ ⲛ̅ ⲥⲉ ⲟⲩⲱϣⲧ̅ ⲙ̅ ⲡ ⲛⲟⲩⲧⲉ · ⲙ̅ ⲡ ⲛⲁⲩ ⲇⲉ ⲛ̅ⲧ ⲁ ⲡ ⲇⲓⲁⲃⲟⲗⲟⲥ ⲃⲱⲕ ⲉϩⲟⲩⲛ ⲉ ⲡ ⲡⲁⲣⲁⲇⲓⲥⲟⲥ ⲁ ϥ ⲣ̅ ϩⲁⲗ ⲛ̅ ⲁⲇⲁⲙ ⲛⲉ ⲙⲛ̅ ⲗⲁⲁⲩ ⲛ̅ ⲁⲅⲅⲉⲗⲟⲥ ϩⲙ̅ ⲡ ⲡⲁⲣⲁⲇⲓⲥⲟⲥ ⁛— ⲁⲗⲗⲁ ⲁ ⲩ ⲥⲩⲛⲭⲱⲣⲏⲥⲓⲥ ϣⲱⲡⲉ ϣⲁⲛⲧⲉ ⲁⲇⲁⲙ ⲟⲩⲱⲙ ⲉⲃⲟⲗ ϩⲙ̅ ⲡ ϣⲏⲛ · Ⲡⲉϫⲁ ⲓ ⲛⲁ ϥ ϫⲉ ⲉϣϫⲉ ⲡⲉⲓ ⲧⲱϣ ⲟⲩ ⲉⲃⲟⲗ ϩⲓⲧⲙ̅ ⲡ ⲛⲟⲩⲧⲉ ⲉⲓⲉ ⲙⲛ̅ ⲛⲟⲃⲉ ⲉ ⲁⲇⲁⲙ Ⲡⲉϫⲁ ϥ ϫⲉ ⲙ̅ⲙⲟⲛ ⲉ ⲛ ⲉⲛⲧ ⲁ ⲁⲇⲁⲙ ϩⲣⲟϣ ⲛ̅ ϩⲏⲧ ⲛ̅ ⲟⲩ ⲕⲟⲩⲓ ⲛⲉⲣⲉ ⲡ ⲛⲟⲩⲧⲉ ⲛⲁ ϫⲟⲟ ⲥ ⲛⲁ ϥ ⲡⲉ ϫⲉ ⲟⲩⲱⲙ ⲛⲁ ⲕ ⲉⲃⲟⲗ ϩⲙ̅ ⲡ ϣⲏⲛ · Ⲁ ⲡ ⲛⲟⲩⲧⲉ ϥⲓ ⲙ̅ⲙⲁⲩ ⲛ̅ ⲧ ⲇⲓⲕⲁⲓⲟⲥⲩⲛⲏ ⲉⲧ ⲧⲟ ϩⲓⲱⲱ ⲕ ⲁ ϥ ⲛⲟϫ ϥ̅ ⲉⲃⲟⲗ ϩⲙ̅ ⲡ ⲡⲁⲣⲁⲇⲓⲥⲟⲥ ϫⲉⲕⲁⲥ ⲉⲣⲉ ⲛ ⲉ ⲛⲧ ⲁ ϥ ϫⲟⲟ ⲩ ϫⲱⲕ ⲉⲃⲟⲗ ⲛ ϥ̅ ϫⲟⲟ ⲩ ⲙ̅ ⲡⲉϥ ϣⲏⲣⲉ ⲉ ⲡ ⲕⲟⲥⲙⲟⲥ · ▢ Ⲡⲉϫⲁ ⲓ ⲛⲁ ϥ ϫⲉ ⲡⲁ ϫⲥ̅ ⲁϣ ⲧⲉ ⲧ ⲇⲓⲕⲁⲓⲟⲥⲩⲛⲏ ⲉⲧ ϭⲟⲟⲗⲉ ⲙ̅ⲙⲟ ϥ ⲛ̅ⲧ ⲁ ⲩ ϥⲓⲧ ⲥ̅ ⲛ̅ⲧⲟⲟⲧ ϥ̅ · ⲡⲉϫⲁ ϥ ⲛⲁ ⲓ ϫⲉ ϩⲙ̅ ⲡⲉ ϩⲟⲟⲩ ⲛ̅ⲧ ⲁ ⲡ ⲛⲟⲩⲧⲉ ⲧⲁⲙⲓⲟ ⲛ̅ ⲁⲇⲁⲙ ⲉ ϥ ⲟ ⲙ ⲙⲛ̅ⲧ̅ ⲥⲛⲟⲟⲩⲥ ⲙ̅ ⲙⲁϩⲉ ⲛ̅ ϣⲓⲏ · ⲁⲩⲱ ⲥⲟⲟⲩ ⲙ̅ ⲙⲁϩⲉ ⲛ̅ ⲟⲩⲱⲥϣ̅ · ⲁⲩⲱ ϣⲟⲙⲛ̅ⲧ̅ ⲙ̅ ⲙⲁϩⲉ ⲛ̅ ⲟⲩⲙⲟⲧ ⲉ ϥ ⲟ ⲛ̅ ⲑ ⲉ ⲛ̅ ⲟⲩ ⲱⲛⲉ ⲛ ⲁⲗⲁⲃⲁⲥⲧⲣⲟⲛ ⲉ ⲙⲛ̅ ⲗⲁⲁⲩ ⲛ̅ ϫⲃⲓⲛ ⲡ̅ ϩⲏⲧ ϥ̅ · ⲛ̅ⲧⲉⲣⲉ ϥ ⲟⲩⲱⲙ ⲇⲉ ⲉⲃⲟⲗ ϩⲙ̅ ⲡ ϣⲏⲛ ⲁ ⲡⲉϥ ⲥⲱⲙⲁ ⲥⲃⲟ ⲕ ⲁ ϥ ⲣ̅ ⲕⲟⲩⲓ ⲁ ⲧ ⲇⲓⲕⲁⲓⲟⲥⲩⲛⲏ ⲉⲧ ⲧⲟ ϩⲓⲱⲱ ϥ ⲃⲱⲕ ⲁ ⲥ ⲕⲁⲁ ϥ · ϣⲁⲧ ⲛ̅ ϩⲧⲏϥ ⲛ̅ ⲛϥ̅ ⲧⲏⲏⲃⲉ ⲉⲧⲉ ⲛϥ̅ ⲉⲓⲉⲓⲃ ⲛⲉ ⁛— Ⲉⲛⲉ ⲙⲉ ϥ ⲱϭⲃ̅ ϩⲛ̅ ⲧⲉ ⲡⲣⲱ ⲁⲩⲱ ⲙⲉ ϥ ⲥⲱϣⲙ̅ · ϩⲙ̅ ⲡ ϣⲱⲙ · ⲁ ⲓ ⲟⲩⲱϣⲃ̅ ⲇⲉ ⲡⲉϫⲁ ⲓ ⲙ̅ ⲡⲉ ⲭⲉⲓ ⲣⲟⲩⲃⲉⲓⲛ ϫⲉ ⲡⲁ ϫⲥ̅ ⲙ̅ ⲡ ⲛⲁⲩ ⲛ̅ⲧ ⲁ ⲡ ⲛⲟⲩⲧⲉ ⲧⲁⲙⲓⲟ ⲛ̅ ⲁⲇⲁⲙ ⲁ ϥ ⲧⲁⲙⲓⲉ ⲧ ⲕⲉ ⲉⲩϩⲁ ⲛⲙ̅ⲙⲁ ϥ ϫⲓⲛ ⲙ̅ ⲡⲉ · ⲉⲡⲉⲓⲇⲏ ⲁ ⲓ ⲥⲱⲧⲙ̅ ϫⲉ ⲁ ⲡ ⲛⲟⲩⲧⲉ ⲧⲁⲙⲓⲟ ⲛ̅ ⲁⲇⲁⲙ ⲙⲛ̅ ⲉⲩϩⲁ ϫⲓⲛ ⲧ ⲁⲣⲭⲏ · ▢ Ⲡⲁⲗⲓⲛ ⲟⲛ ϯ ⲥⲱⲧⲙ̅ ϫⲉ ⲁ ⲡ ⲛⲟⲩⲧⲉ ⲉⲓⲛⲉ ⲛ̅ ⲟⲩ ϩⲓⲛⲏⲃ ⲉϫⲛ̅ ⲁⲇⲁⲙ ⲁ ϥ ⲱⲃϣ̅ ⲁ ϥ ϫⲓ ⲛ̅ ⲟⲩ ⲉⲓⲛⲉ ⲛ̅ ⲛϥ̅ ⲃⲉⲧⲥⲡⲓⲣ · ⲁ ϥ ⲧⲁⲙⲓⲟ ⲥ ⲉ ⲩ ?ⲥϩⲓⲙⲉ ⲁ ϥ ⲙⲉϩ ⲧ ⲃⲉⲧⲥⲡⲓⲣ ⲛ̅ ⲥⲁⲣⲝ̅ ⲉ ⲡⲉⲥ ⲙⲁ · ⲟⲩⲕ ⲟⲩⲛ ⲡ ⲇⲓⲙⲓⲟⲩⲣⲅⲟⲥ ⲁ ϥ ⲧⲁⲙⲓ̈ⲉ ⲥⲛⲁⲩ ⲛ̅ ⲥⲱⲙⲁ · ⲉ ⲩ ⲟ ⲛ̅ ⲟⲩ ⲥⲱⲙⲁ ⲛ̅ ⲟⲩⲱⲧ · ⲁ ϥ ⲟⲩⲱϣⲃ̅ ⲡⲉϫⲁ ϥ ⲛⲁ ⲓ ⲛ̅ϭⲓ ⲡⲉ ⲭⲉⲓ[ⲣⲟⲩ]ⲃⲉⲓⲛ ϫⲉ ⲥⲱⲧⲙ̅ ⲛ̅ ⲧⲁ ⲧⲁⲙⲟ ⲕ ⲉ ϩⲱⲃ ⲛⲓⲙ · ⲙ̅ ⲡ ⲛⲁⲩ ⲛ̅ⲧ ⲁ ⲡ ⲛⲟⲩⲧⲉ ⲧⲁⲙⲓⲟ ⲛ̅ ⲁⲇⲁⲙ ⲁ ϥ ⲧⲁⲙⲓⲟ ⲛ̅ ⲧ ⲕⲉ ⲉⲩϩⲁ ⲛⲙ̅ⲙⲁ ϥ ⲛ̅ ⲟⲩ ⲥⲱⲙⲁ ⲛ̅ ⲟⲩⲱⲧ · ⲙ̅ ⲡ ⲛⲁⲩ ⲅⲁⲣ ⲉⲧⲉⲣⲉ ⲡ ⲇⲉⲥⲡⲟⲇⲏⲥ ⲣ̅ ϩⲱⲃ ⲉ ⲁⲇⲁⲙ ⲛⲉⲣⲉ ⲡ ⲕⲉ ⲙⲉⲉⲩⲉ ⲛ̅ ⲉⲩϩⲁ ⲛⲙ̅ⲙⲁ ϥ · Ⲉⲧⲃⲉ ⲡⲁⲓ ⲁ ⲡ ⲥⲱⲙⲁ ⲥⲛⲁⲩ ϣⲱⲡⲉ ⲉⲃⲟⲗ ϩⲛ̅ ⲟⲩ ⲥⲱⲙⲁ ⲛ̅ ⲟⲩⲱⲧ · ⲁⲗⲗⲁ ⲙ̅ⲡⲉ ϥ ⲡⲟⲣϫ ⲟⲩ ⲉⲃⲟⲗ ⲛ̅ ⲛⲉⲩ ⲉⲣⲏⲩ ⲛ̅ ⲧⲉ ⲩⲛⲟⲩ · ⲙ̅ ⲡ ⲛⲁⲩ ⲛ̅ⲧ ⲁ ϥ ⲉⲓⲛⲉ ⲙ̅ ⲡ ϩⲓⲛⲏⲃ ⲉϫⲱ ϥ ⲁ ϥ ⲛ̅ⲕⲟⲧⲕ̅ · ⲁ ϥ ⲱⲃϣ̅ ⲁ ϥ ⲉⲓⲛⲉ ⲛ̅ ⲉⲩϩⲁ ⲉⲃⲟⲗ ⲛ̅ϩⲏⲧ ϥ̅ ⲁ ⲥ ϣⲱⲡⲉ ⲛⲁ ϥ ⲛ̅ ⲥϩⲓⲙⲉ ⲙ̅ⲙⲟⲛ ⲛⲉ ⲥ ϩⲏⲡ ⲡⲉ ϩⲙ̅ ⲡⲉϥ ⲥⲡⲓⲣ ⲛ̅ ϩⲃⲟⲩⲣ ϫⲓⲛ ⲡⲉ ϩⲟⲟⲩ ⲛ̅ⲧ ⲁ ⲡ ⲛⲟⲩⲧⲉ ⲧⲁⲙⲓⲟ ϥ · ϯ ϩⲧⲏ ⲕ ⲉ ⲡ ⲙⲁⲉⲓⲛ ⲉ ϥ ϩⲛ̅ ⲛ̅ ϣⲏⲣⲉ ⲛ̅ ⲁⲇⲁⲙ · ⲡⲉϫⲁ ⲓ ⲛⲁ ϥ ϫⲉ ⲱ ⲡⲁ ϫⲥ̅ · ⲟⲩ ⲡⲉ ⲡ ⲙⲁⲉⲓⲛ ⲉⲧ ϩⲛ̅ ⲛ̅ ϣⲏⲣⲉ ⲛ̅ ⲁⲇⲁⲙ · ▢ Ⲡⲉϫⲉ ⲡⲉ ⲭⲉⲓⲣⲟⲩⲃⲉⲓⲛ ⲛⲁ ⲓ ϫⲉ ⲙ̅ ⲡ ⲛⲁⲩ ⲉⲧⲉⲣⲉ ⲡ ϫⲁϥ ⲛⲁ ⲉⲓ ⲉϫⲙ̅ ⲡ ⲕⲁϩ ⲛ̅ ϣⲟⲣⲡ̅ ⲛⲉ ⲛ̅ ⲉⲓⲉⲓⲃ ⲙ̅ ⲡ ⲣⲱⲙⲉ ⲉⲧ ⲛⲁ ⲱ̅ϭⲃ̅ ϩⲙ̅ ⲡⲉϥ ⲥⲱⲙⲁ · Ⲉⲃⲟⲗ ϫⲉ ⲙ̅ ⲡ ⲛⲁⲩ ⲛ̅ⲧ ⲁ ⲡ ⲛⲟⲩⲧⲉ ⲃⲉϣ ⲁⲇⲁⲙ ⲛ̅ ⲧ ⲇⲓⲕⲁⲓⲟⲥⲩⲛⲏ ⲉⲧ ϭⲟⲟⲗⲉ ⲙ̅ⲙⲟ ϥ · ⲛ̅ ϣⲟⲣⲡ̅ ⲛⲉ ⲛϥ̅ ⲉⲓⲉⲓⲃ ⲛ̅ⲧ ⲁ ⲩ ⲱϭⲃ̅ ⲁ ϥ ⲣⲓⲙⲉ ⲉϩⲣⲁⲓ ⲉ ⲡ ϫⲥ̅ ⁛— ϫⲉ ⲟⲩⲟⲓ ⲛⲁ ⲓ ⲡⲁ ϫⲥ̅ ⲙ̅ ⲡ ⲛⲁⲩ ⲉ ϯ ϩⲁⲣⲉϩ ⲉ ⲛ ⲉⲛⲧⲟⲗⲏ ⲙ̅ ⲡ ⲛⲟⲩⲧⲉ · ⲙ̅ⲡⲁ ϯ ⲟⲩⲱⲙ ⲉ ⲃⲟⲗ ϩⲙ̅ ⲡ ϣⲏⲛ · ⲛⲉⲣⲉ ⲡⲁ ⲥⲱⲙⲁ ⲧⲏⲣ ϥ̅ ⲟⲩⲟⲃϣ̅ ⲛ̅ ⲑ ⲉ ⲙ̅ ⲡⲁ [ⲉⲓ]ⲉⲓⲃ ⁛— ⲉⲧⲃⲉ ⲡⲁⲓ ⲥⲟⲡ ⲛⲓⲙ ⲉ ϣⲁⲣⲉ ⲁⲇⲁⲙ ϭⲱϣⲧ̅ ⲉϫⲛ̅ ⲛϥ̅ ⲉⲓⲉⲓⲃ ϣⲁ ϥ ⲣⲓⲙⲉ ⲛ ϥ̅ ⲣ̅ ϩⲏⲃⲉ ⲛ̅ ⲑ ⲉ ⲛ̅ ⲓⲉⲍⲉⲕⲓⲁⲥ ⲛ̅ⲧ ⲁ ϥ ϣⲱⲛⲉ ⲁ ϥ ϭⲱϣⲧ̅ ⲉϩⲟⲩⲛ ⲉⲧ ϫⲟⲉ · ⲁ ϥ ⲣⲓⲙⲉ ⲏ̅ ⲛ̅ⲧⲟϥ ⲉⲧⲃⲉ ⲟⲩ ⲙ̅ⲡ ϥ̅ ϭⲱϣⲧ̅ ⲛ̅ ⲣⲱⲙⲉ ⲛ ϥ̅ ⲣⲓⲙⲉ · ⲡⲉϫⲉ ⲡⲉ ⲭⲉⲓⲣⲟⲩⲃⲉⲓⲛ ⲛⲁ ⲓ ϫⲉ ϯ ⲛⲁ ⲟⲩⲱⲛϩ̅ ⲛⲁ ⲕ ⲉⲃⲟⲗ ⲛ̅ ϩⲱⲃ ⲛⲓⲙ · ⲱ̅ ⲡ ⲡⲁⲣⲑⲉⲛⲟⲥ ⲉⲧ ⲛ̅ϩⲟⲧ ⲁ ⲥ ϣⲱⲡⲉ ⲇⲉ ϩⲙ̅ ⲡⲉ ⲟⲩⲟⲉⲓϣ ⲛ̅ ⲥⲟⲗⲟⲙⲱⲛ · ⲡ ⲣ̅ⲣⲟ ⲁ ϥ ⲁⲛⲁⲅⲕⲁⲍⲉ ⲛ̅ ⲛ̅ ⲇⲁⲓⲙⲱⲛ · ⲧⲏⲣ ⲟⲩ ⲉ ⲧⲣⲉ ⲩ ⲧⲁⲩⲟ ⲉⲣⲟ ϥ ⲛ̅ ⲧ ⲙⲓⲛⲉ ⲛ̅ ⲙ̅ ⲡⲁϩⲣⲉ ⲧⲏⲣ ⲟⲩ · ⲙⲛ̅ ⲧ ⲙⲓⲛⲉ ⲛ̅ ⲛ̅ ⲃⲟⲧⲁⲛⲏ ⲉ ϣⲁ ⲩ ⲧⲁⲁ ⲩ ⲉ ⲛ̅ ϣⲱⲛⲉ ⲛ̅ ⲥⲉ ⲗⲟ · ⲁ ⲥⲟ̅ⲗⲟⲙⲱⲛ ⲥϩⲁⲓⲥ ⲟⲩ ⲧⲏⲣ ⲟⲩ ⲉ ⲧ ϫⲟ ⲙ̅ ⲡ ⲏⲓ ⲙ̅ ⲡ ⲛⲟⲩⲧⲉ · ▢ Ⲣⲱⲙⲉ ⲛⲓⲙ ⲉ ϣⲁ ϥ ϣⲱⲛⲉ ϩⲛ̅ ϣⲱⲛⲉ ⲛⲓⲙ ϣⲁ ϥ ⲃⲱⲕ ⲉϩⲟⲩⲛ ⲉ ⲡ ⲣ̅ⲡⲉ ⲛ ϥ̅ ϭⲱϣⲧ̅ ⲧ ϫⲟ ϣⲁ ϥ ϩⲉ ⲉ ⲡ ⲡⲁϩⲣⲉ ⲉ ϥ ⲥⲏϩ ⲉ ⲧ ϫⲟ̅ ⲉ ⲕⲁⲧⲁ ⲡⲉϥ ϣⲱⲛⲉ · ⲛ ϥ̅ ϥⲓⲧ ϥ̅ ⲛ ϥ̅ ⲃⲱⲕ ⲉ ⲡⲉϥ ⲏⲓ ⲉ ϥ ϯ ⲉⲟⲟⲩ ⲙ̅ ⲡ ⲛⲟⲩⲧⲉ · ⲁ ⲥ ϣⲱⲡⲉ ⲇⲉ ⲛ̅ⲧⲉⲣ ⲉ ⲥⲱⲗⲟⲙⲱⲛ ⲡ ⲣ̅ⲣⲟ ⲙⲟⲩ ⲁ ⲓ̈ⲉⲍⲉⲕⲓⲁⲥ ϫⲉϩ ⲛ̅ ϫⲟ ⲙ̅ ⲡ ⲣ̅ⲡⲉ ⲛ ⲕⲟⲛⲓⲁ ⲙ̅ⲡ ⲟⲩ ϩⲉ ⲉⲣⲟ ⲟⲩ ⲛ̅ ⲕⲉ ⲥⲟⲡ · ⲓ̈ⲉⲍⲉⲕⲓⲁⲥ ⲇⲉ ⲡ ⲣ̅ⲣⲟ ⲛⲧⲉⲣ ϥ̅ ϣⲱⲛⲉ ⲁ ϥ ⲗⲟϫⲗϫ̅ ⲙ̅ⲡ ϥ̅ ϩⲉ ⲉ ⲙ̅ ⲡⲁϩⲣⲉ ⲉ ⲧⲁⲗϭⲉ ⲡⲉϥ ϣⲱⲛⲉ · ⲉⲡⲉⲓⲇⲏ ⲛ̅ⲧⲟϥ ⲡ ⲉⲛⲧ ⲁ ϥ ϫⲉϩ ⲛ̅ ϫⲟⲉ ⲙ̅ ⲡ ⲣ̅ⲡⲉ ϩⲙ̅ ⲡ ⲕⲱ ⲛⲓⲁ · ⲉⲧⲉⲣⲉ ⲙ̅ ⲡⲁϩⲣⲉ ⲥⲏϩ ⲉⲣⲟ ⲟⲩ ⲙ̅ⲡⲉ ϥ ϩⲉ ⲉⲣⲟ ⲟⲩ ⲛ̅ ⲕⲉ ⲥⲟⲡ ⲁ ϥ ⲃⲱⲕ ⲉ ϩⲟⲩⲛ ⲉ ⲡ ⲏⲓ ⲙ̅ ⲡ ϫⲥ̅ · ⲁ ϥ ⲛ̅ⲕⲟⲧⲕ̅ ⲁ ϥ ϭⲱϣⲧ̅ ⲉ ϫⲟ ⲁ ϥ ⲣⲓⲙⲉ ⲉ ϥ ϫⲱ ⲙ̅ⲙⲟ ⲥ · ϫⲉ ⲡ ϫⲥ̅ ⲙⲏ ⲟⲩ ⲛⲟⲃⲉ ⲡⲉ ⲛⲧ ⲁ ϥ ⲁⲓⲁⲁ ϥ ⲁ ⲓ ⲕⲱⲛⲓⲁⲍⲉ ⲛ̅ ⲛ̅ ϫⲟⲉ ⲉⲧⲉⲣⲉ ⲙ̅ ⲡⲁϩⲣⲉ ⲥⲏϩ ⲉⲣⲟ ⲥ ϩⲙ̅ ⲡ ⲕⲱⲛⲓⲁ ⲉ ⲓ ϫⲱ ⲙ̅ⲙⲟ ⲥ ϫⲉ ⲉⲩϣⲁⲛ ⲥⲡ̅ⲥⲡ̅ ⲡ ⲛⲟⲩⲧⲉ ϩⲛ̅ ⲟⲩ ϩⲗ̅ⲡⲓⲥ ⲥⲉ ⲛⲁ ⲗⲟ · ⲙ̅ⲙⲟⲛ ⲛⲉ ⲓ ⲛⲁ ϩⲉ ⲡⲉ ⲙ̅ ⲡⲁϩⲣⲉ ⲛ̅ ⲧⲁ ⲧⲁⲗϭⲟ · ⲁ ⲡ ϫⲥ̅ ⲥⲱⲧⲙ̅ ⲁ ϥ ϣⲛ̅ ϩⲧⲏ ϥ ϩⲁ ⲣⲟ ϥ ⲁ ϥ ϫⲟⲟⲩ ϣⲁⲣⲟ ϥ ⲛ̅ ⲏⲥⲁⲓⲁⲥ ⲡⲉ ⲡⲣⲟⲫⲏⲧⲏⲥ ⲁ ϥ ϣⲁϫⲉ ⲛⲙ̅ⲙⲁ ϥ ⲉ ϥ ϫⲱ ⲙ̅ⲙⲟ ⲥ ϫⲉ ϫⲓ ⲛ̅ ⲟⲩ ⲧⲁⲕ ⲛ̅ ⲕⲛ̅ⲧⲉ ⲛ ⲅ̅ ⲗⲁⲗⲱⲱ ⲕ ⲙ̅ⲙⲟ ϥ ⲁⲩⲱ ⲕ ⲛⲁ ⲙ̅ⲧⲟⲛ · ⲧⲉⲛⲟⲩ ϭⲉ ⲱ̅ ⲓ̅ⲱ̅ⲥ̅ ⲡ ⲉⲧ ⲛⲁ ⲉⲓⲣⲉ ⲙ̅ ⲡ ⲛⲟⲩⲧⲉ ⲙⲉ ϥ ⲕⲁⲁ ϥ ⲛ̅ⲥⲱ ϥ · ▢ Ⲡⲁⲗⲓⲛ ⲟⲛ ⲡⲉϫⲁ ⲓ ⲙ̅ ⲡⲉ ⲭⲉⲓⲣⲟⲩⲃⲉⲓⲛ · ϫⲉ ⲡⲁ ϫⲥ̅ ⲉ ⲓ ⲟⲩⲱϣ ⲉ ⲧⲣ ⲕ̅ ⲧⲁⲙⲟ ⲓ ⲉ ⲡ ⲧⲱϣ ⲛ̅ ⲛⲉ ⲭⲉⲓⲣⲟⲩⲃⲉⲓⲛ ⲉ ϣⲁⲣⲁ ⲡⲉⲩ ϩⲣⲟⲟⲩ ϣⲱⲡⲉ · ϩⲛ̅ ⲧ ⲡⲉ ⲛ̅ⲧⲉ ⲧ ⲙⲛ̅ⲧ̅ ⲣⲱⲙⲉ ϣⲧⲟⲣⲧⲣ̅ ϩⲓϫⲙ̅ ⲡ ⲕⲁϩ · ⲡⲉϫⲉ ⲡⲉ ⲭⲉⲓⲣⲟⲩⲃⲉⲓⲛ ⲛⲁ ⲓ ϫⲉ ⲕ ⲛⲁⲩ ⲉ ⲛⲉⲓ ⲛⲟϭ ⲛ̅ ⲧⲏⲩ ⲉ ⲩ ⲟⲧⲡ̅ ⲉϩⲟⲩⲛ ⲉ ⲛⲉⲩ ⲁϩⲱⲣ ⲉⲣⲉ ⲛ̅ ⲁⲅⲅⲉⲗⲟⲥ ϩⲓϫⲱ ⲟⲩ · ⲣ̅ϣⲁⲛⲧ ⲥⲁⲗⲡⲓⲅⲝ̅ ⲥⲩ ⲙⲁⲛⲉ ⲙ̅ ⲡ ϩⲟⲩⲛ ⲙ̅ ⲡ ⲕⲁⲧⲁⲡⲉⲧⲁⲥⲙⲁ ϣⲁⲣⲉ ⲛ̅ ⲧⲏⲩ ⲉⲧ ϭⲏⲛ ⲉⲓ ⲉⲃⲟⲗ ⲛ̅ ⲥⲉ ⲛⲓϥⲉ ⲛ̅ⲥⲁ ⲛ̅ ⲧⲛϩ̅ ⲙ̅ ⲡ ⲁⲅⲅⲉⲗⲟⲥ ⲉⲧ ϩⲓϫⲛ̅ ⲧ ⲡⲩⲅⲏ ⲛ̅ ⲧ ⲉⲓⲱⲧⲉ ⲛ̅ⲧⲉ ⲡ ⲁⲅⲅⲉⲗⲟⲥ ⲕⲓⲙ ⲛ̅ ⲛⲉϥ ⲧⲛϩ̅ ⲛ̅ⲧⲉ ϯⲱⲧⲉ ⲉⲓ ⲉϫⲙ̅ ⲡ ⲕⲁϩ ⲛ̅ ⲧⲉ ⲁⲩⲝⲁⲛⲉ ⲛ̅ϭⲓ ⲛⲉ ϭⲣⲟⲟϭ ⲙ̅ ⲡ ⲕⲁϩ · ⲛ̅ ϣⲏⲛ ⲙⲛ̅ ⲛ̅ ⲥⲱϣⲉ ⲙⲛ̅ ⲛ̅ ⲕⲁⲣ ⲡⲟⲥ · ⲉϣⲱⲡⲉ ⲙ̅ⲡⲉ ⲧ ⲥⲁⲗⲡⲓⲅⲝ̅ ⲙⲟⲩⲧⲉ ϣⲁⲣⲉ ⲟⲩ ⲥⲙⲏ ⲉ ⲥ ⲛⲁϣⲧ̅ ⲉⲓ ⲉⲃⲟⲗ ϩⲛ̅ ⲧ ⲡⲉ ⲛ̅ⲧⲉ ⲡ ⲙⲟⲩ ⲛ̅ ϩⲱⲟⲩ ⲉⲓ ⲉϫⲛ̅ ⲡ ⲕⲁϩ ⲉ ϥ ⲟϣ ⲛ ϥ̅ ⲧⲣⲉ ⲛ ⲕⲁⲣⲡⲟⲥ ⲁϣⲁⲓ ⲙⲛ̅ ⲙ̅ ⲙⲟⲟⲩ ⲙ̅ ⲙⲟⲩ ⲛ ϩⲱⲟⲩ · ⲙⲛ̅ ⲛⲉ ϩⲣⲟⲩ ⲃⲃⲁⲓ ⲛ ⲉⲧⲉ ⲛ̅ ⲣⲱⲙⲉ ⲣ̅ ϩⲟⲧⲉ ϩⲏⲧ ⲟⲩ · ⲡⲉ ϩⲣⲟⲟⲩ ⲅⲁⲣ ⲛ̅ ⲛ̅ ⲧⲛϩ̅ ⲛ̅ ⲛ̅ ⲥⲉⲣⲁⲫⲉⲓⲛ ⲡ ⲉⲧ ⲣ̅ ϩⲙ̅ⲙⲉ ⲛ̅ ⲙ̅ ⲙⲟⲩ ⲛ ϩⲱⲟⲩ · ϣⲁⲛⲧ ⲉ ϥ ⲉⲓ ⲉ ⲡ ⲉⲥⲏⲧ ⲉ ⲡⲉ ⲥⲧⲉⲣⲉⲱⲙⲁ ⲛ ϥ̅ ⲉⲓ ⲉϫⲙ̅ ⲡ ⲕⲁϩ ϩⲛ̅ ⲟⲩ ϭⲛⲟⲛ · ϫⲉ ⲛ̅ⲛ ϥ̅ ⲉⲓ ⲉ ϥ ⲛⲁϣⲧ̅ ⲛ ϥ ⲣ̅ ⲡ ⲕⲁϩ ⲛ̅ ϫⲁⲓⲉ ⲛ̅ ⲑ ⲉ ⲛ̅ ⲛⲉ ϩⲱⲟⲩ ⲛ̅ ⲛⲱϩⲉ ⲙ̅ ⲡⲉ ϩⲣⲟⲩ ⲃⲃⲁⲓ ϣⲱⲡⲉ ⲛ̅ ϩⲏⲧ ϥ̅ :— ▢ Ⲉⲡⲉⲓⲇⲏ ⲙ̅ⲡⲉ ⲛ̅ ⲥⲉⲣⲁⲫⲉⲓⲛ ⲉⲓ ⲉ ⲡ ⲉⲥⲏⲧ ⲛ̅ ⲥⲉ ⲣ̅ ϩⲙ̅ⲙⲉ ⲙ̅ ⲡ ⲙⲟⲩ ⲛ ϩⲱⲟⲩ · ⲉⲃⲟⲗ ϫⲉ ⲛⲉⲣⲉ ⲙ̅ ⲙⲟⲟⲩ ⲧⲏⲣ ⲟⲩ ϩⲛ̅ ⲧ ⲡⲉ ⲛ ⲙ̅ ⲡⲏⲩⲉ · ⲉⲓⲥ ϩⲏⲏⲧⲉ ⲁ ⲓ ⲟⲩⲱⲛ̅ϩ̅ ⲉⲣⲟ ⲕ ⲁ ⲓ ⲟⲩⲱⲛϩ̅ ⲉⲣⲟ ⲕ ⲛ̅ ⲙ̅ ⲙⲩⲥⲧⲏⲣⲓⲟⲛ ⲧⲏⲣ ⲟⲩ · ⲁ ⲓ ⲟⲩⲱϣⲃ̅ ⲡⲉϫⲁ ⲓ ⲙ̅ ⲡⲉ ⲭⲉⲓⲣⲟⲩⲃⲉⲓⲛ ϫⲉ ⲡⲁ ϫⲥ̅ ⲉ ⲓ ⲟⲩⲱϣ ⲉ ⲧⲣⲉ ⲕ ⲧⲁⲙⲟ ⲓ ϫⲉ ⲟⲩ ⲡ ⲉⲧ ⲧⲱⲟⲩⲛ ⲉϩⲣⲁⲓ ϩⲁ ⲧ ⲡⲉ · ⲉ ⲥ ⲁϣⲉ ⲛ̅ ϯ ϩⲉ ⁛— Ⲡⲉϫⲁ ϥ ⲛⲁ ⲓ ϫⲉ ⲉ ⲥ ⲁϣⲉ ϩⲛ̅ ⲟⲩ ⲡⲓⲥϯⲥ ⲙⲛ̅ ⲟⲩ ⲧⲱϣ ⲛ̅ⲧⲉ ⲡ ⲛⲟⲩⲧⲉ · ⲡⲉϫⲁ ⲓ ⲛⲁ ϥ ⲟⲛ ϫⲉ ⲟⲩ ⲡ ⲉⲧ ⲧⲱⲟⲩⲛ ϩⲁ ⲡ ⲕⲁϩ · ⲡⲉϫⲁ ϥ ⲛⲁ ⲓ ϫⲉ ϥⲧⲟⲟⲩ ⲛ̅ ⲥⲧⲩⲗⲗⲟⲥ ⲛ ⲉⲧ ⲧⲱⲟⲩⲛ ϩⲁ ⲡ ⲕⲁϩ ⲉ ⲩ ⲧⲟⲟⲃⲉ ⲛ̅ ⲥⲁϣϥⲉ ⲛ̅ ⲥⲫⲣⲁⲅⲓⲥ · Ⲡⲉϫⲁ ⲓ ⲛⲁ ϥ ϫⲉ ⲡⲁ ϫⲥ̅ ⲙ̅ⲡⲣ̅ ϭⲱⲛⲧ̅ ⲉⲣⲟ ⲓ · ϣⲁⲛ ϯ ϫ ⲛⲟⲩ ⲕ ⲉ ⲡⲉⲓ ⲕⲉ ϩⲱⲃ · ⲙⲁ ⲧⲁⲙⲟ ⲓ ϫⲉ ⲟⲩ ⲡ ⲉⲧ ⲧⲱⲟⲩⲛ ϩⲁ ⲡ ϥ̅ⲧⲟⲟⲩ ⲛ̅ ⲥⲧⲩⲗⲗⲟⲥ · ⲡⲉϫⲁ ϥ ⲛⲁ ⲓ ϫⲉ ⲡ ⲉⲛⲧ ⲁ ϥ ⲧⲁⲙⲓⲟ ⲟⲩ ⲡ ⲉⲧ ⲥⲟⲟⲩⲛ ⲙ̅ ⲡⲉⲩ ϩⲱⲃ · Ⲡⲉϫⲁ ⲓ ⲛⲁ ϥ ϫⲉ ⲡⲁ ϫ̅ⲥ̅ ⲟⲩ ⲡⲉⲡ ⲧⲱϣ ⲛ̅ ⲛⲉⲓ ⲟⲩⲛⲟⲟⲩⲉ ⲛ̅ ⲧⲉ ⲩϣⲏ ⲙⲛ̅ ⲡⲉ ϩⲟⲟⲩ · ▢ Ⲡⲉϫⲁ ϥ ⲛⲁ ⲓ ϫⲉ ⲥⲱⲧⲙ̅ ⲛ̅ ⲧⲁ ⲧⲁⲙⲟ ⲕ · ⲁ ⲡ ⲛⲟⲩⲧⲉ ⲕⲱ ⲙⲛ̅ⲧ̅ ⲥⲛⲟⲟⲩⲥ ⲛ̅ ⲭⲉⲓⲣⲟⲩⲃⲉⲓⲛ ⲉ ⲩ ⲁϩⲉ ⲣⲁⲧ ⲟⲩ ⲙ̅ ⲡ ⲃⲟⲗ ⲙ̅ ⲡ ⲕⲁⲧⲁⲡⲉⲧⲁⲥⲙⲁ ⲉ ⲙⲉ ⲩ ϩⲓⲥⲉ ⲉ ⲡ ⲧⲏⲣ̅ ϥ̅ ϣⲁ ⲩ ϫⲱ ⲙ̅ ⲙⲛ̅ⲧ̅ ⲥⲛⲟⲟⲩⲥ ⲛ̅ ϩⲩⲙⲛⲟⲥ ⲙ̅ ⲙⲏⲏⲛⲉ ⁛— Ⲣϣⲁⲛ ⲡ ϣⲟⲣ̅ⲡ̅ ϫⲱⲕ ⲉⲃⲟⲗ ⲙ̅ ⲡⲉϥ ϩⲩⲙⲛⲟⲥ ⲉⲓⲉ ⲁ ⲧ ϣⲟⲣⲡ̅ ⲛ̅ ⲟⲩⲛⲟⲩ ϫⲱⲕ ⲉⲃⲟⲗ · ⲣ̅ϣⲁⲛ ⲡ ⲙⲉϩ ⲥⲛⲁⲩ ϫⲱⲕ ⲉⲃⲟⲗ ⲙ̅ ⲡϥ̅ ϩⲩⲙⲛⲟⲥ ϣⲁⲣⲉ ⲧ ⲙⲉϩ ⲥ̅ⲛ̅ⲧ̅ⲉ ⲛ̅ ⲟⲩⲛⲟⲩ ϫⲱⲕ ⲉⲃⲟⲗ ϣⲁϩⲣⲁⲓ ⲉⲧ ⲙⲉϩ ⲙⲛ̅ⲧ̅ ⲥⲛⲟⲟⲩⲥ ⁛— Ⲣϣⲁⲛ ⲡ ⲙⲉϩ ⲙⲛ̅ⲧ̅ ⲥⲛⲟⲟⲩⲥ ⲛ̅ ⲟⲩⲛⲟⲩ ϫⲱⲕ ⲉⲃⲟⲗ ⲉⲓⲉ ⲁ ⲧ ⲙⲉϩ ⲙⲛ̅ⲧ̅ ⲥⲛⲟⲟⲩⲥ ⲛ̅ ⲟⲩⲛⲟⲩ ϫⲱⲕ ⲉⲃⲟⲗ ⁛— ▢ Ⲡⲉϫⲁ ⲓ ⲛⲁ ϥ ϫⲉ ⲉⲓⲉ ⲧ ⲙⲛ̅ⲧ̅ ⲥⲛⲟⲟⲩⲥ ⲛ̅ ⲟⲩⲛⲟⲩ ⲛ̅ ⲧⲉ ⲩϣⲏ ⲛ̅ ⲥⲉⲣⲁⲫⲉⲓⲛ ⲧⲏϣ ⲉⲣⲟ ⲟⲩ ⲟⲛ ϫⲓⲛ ⲙ̅ⲙⲟⲛ ⁛— Ⲡⲉϫⲁ ϥ ⲛⲁ ⲓ ϫⲉ ⲙ̅ⲙⲟⲛ ⲁⲗⲗⲁ ⲛ̅ ⲧⲃ̅ⲛⲟⲟⲩⲉ ⲛⲉ ⲙⲛ̅ ⲛ̅ ϩⲁⲗⲁⲁⲧⲉ ⲙⲛ̅ ⲛ̅ ϫⲁⲧⲃⲉ · ⲉⲩϣⲁⲛ ϯ ⲛ̅ ⲧⲉⲩ ⲡⲣⲟⲥ ⲉⲩⲭⲏ ϣⲁⲣⲉ ⲧ ϣⲟⲣⲡ̅ ⲛ̅ ⲟⲩⲛⲟⲩ ϫⲱⲕ ⲉⲃⲟⲗ · ⲣ̅ϣⲁⲛ ⲧ ⲙⲉϩ ⲥⲛ̅ⲧⲉ ⲛ̅ ⲟⲩⲛⲟⲩ ϫⲱⲕ ⲉⲃⲟⲗ ϣⲁⲣⲉ ⲛⲉ ⲑⲏⲣⲓⲟⲛ ϯ ⲛ̅ ⲛⲉⲩ ⲥⲙⲏ ϣⲁϩⲣⲁⲓ ⲉ ⲧ ⲙⲉϩ ⲙⲛ̅ⲧ̅ ⲥⲛⲟⲟⲩⲥ ⲛ̅ ⲟⲩⲛⲟⲩ ⲛ̅ ⲧⲉ ⲩϣⲏ · ⲛ̅ ⲍⲱⲟⲛ ⲙ̅ ⲡ ⲛⲟⲩⲧⲉ ⲛ ⲉⲧ ϯ ⲧⲱϣ ⲉⲣⲟ ⲟⲩ · ⲡⲉϫⲁ ⲓ ⲙ̅ ⲡⲉ ⲭⲉⲓⲣⲟⲩⲃⲉⲓⲛ ϫⲉ ϣⲁⲣⲉ ⲡ ⲣⲏ ⲉⲓⲙⲉ ⲧⲱⲛ ϫⲉ ⲁ ⲧ ⲙⲛ̅ⲧ̅ ⲥⲛⲟⲟⲩⲥ ⲛ̅ ⲟⲩⲛⲟⲩ ϫⲱⲕ ⲉⲃⲟⲗ · ⲛ ϥ̅ ⲃⲱⲕ ⲉ ⲡⲉϥ ⲙⲁ ⲛ̅ ϩⲱⲧⲡ̅ ⲏ̅ ⲛ ϥ̅ ⲉⲓ ⲉϩⲣⲁⲓ · ⲡⲉϫⲁ ϥ ⲛⲁ ⲓ ϫⲉ ⲛ̅ ⲁⲅⲅⲉⲗⲟⲥ ⲛ ⲉⲧⲉ ϣⲁ ⲩ ⲥⲁⲗⲡⲓⲍⲉ ⲉⲩϣⲁⲛ ϫⲱⲕ ⲉⲃⲟⲗ ϣⲁⲣⲉ ⲙⲓⲭⲁⲏⲗ ⲉⲓⲙⲉ ϫⲉ ⲁ ⲡ ⲙⲉϩ ⲙⲛ̅ⲧ̅ ⲥⲛⲟⲟⲩⲥ ⲛ̅ ϩⲩⲙⲛⲟⲥ ϫⲱⲕ ⲉⲃⲟⲗ ϣⲁ ϥ ϣⲁϫⲉ ⲙⲛ̅ ⲡ ⲁⲅⲅⲉⲗⲟⲥ ⲙ̅ ⲡ ⲣⲏ ⲛ ϥ̅ ⲙⲟⲟϣⲉ ⲛ ϥ̅ ϫⲱⲕ ⲉⲃⲟⲗ ⲛ̅ⲧ ϥ̅ ⲧⲁⲝⲓⲥ · ⲁ ⲓ ⲟⲩⲱϣⲃ̅ ⲡⲉϫⲁ ⲓ ⲙ̅ ⲡⲉ ⲭⲉⲓⲣⲟⲩⲃⲉⲓⲛ ϫⲉ ⲡⲁ ϫⲥ̅ ⲁⲣⲁ ⲡ ⲛⲟⲩ ⲧⲉ ⲡ ⲉⲧ ϯ ⲧⲱϣ ⲉ ⲡ ⲣⲱⲙⲉ ϫⲓⲛ ⲉ ϥ ϩⲛ̅ ϩⲏⲧ ⲥ̅ ⲛ̅ ⲧⲉϥ ⲙⲁⲁⲩ ϫⲓⲛ ⲙ̅ⲙⲟⲛ · ▢ Ⲡⲉϫⲁ ϥ ⲛⲁ ⲓ ϫⲉ ⲡ ⲛⲟⲩⲧⲉ ⲥⲟⲟⲩⲛ ϫⲉ ϣⲁⲣⲉ ⲡ ⲣⲱⲙⲉ ⲣ̅ ⲟⲩⲏⲏⲣ ⲙ̅ ⲙⲛ̅ⲧ̅ ⲡⲉⲣⲓⲟⲩⲣⲅⲟⲥ ⲏ ⲟⲩⲏⲏⲣ ⲙ̅ ⲙⲛ̅ⲧ̅ ⲁⲅⲁⲑⲱⲥ ϫⲓⲛ ⲡⲉϥ ϫⲡⲟ ϣⲁ ⲡⲉϥ ϫⲱⲕ ⲉⲃⲟⲗ · ⲉⲡⲉⲓⲇⲏ ⲡ ⲛⲟⲩⲧⲉ ϯ ⲙⲁⲉⲓⲛ ⲉ ⲡ ⲇⲓⲕⲁⲓⲟⲥ ⲙ̅ⲡⲁⲧ ⲟⲩ ⲡⲗⲁⲥⲥⲉ ⲙ̅ ⲙⲟ ϥ · ⲙⲛ̅ ϭⲟⲙ ⲅⲁⲣ ⲉ ⲧⲣⲉ ⲗⲁⲁⲩ ϣⲱⲡⲉ ⲁϫⲙ̅ ⲡ ⲛⲟⲩⲧⲉ · ⲁⲗⲗⲁ ⲡ ⲛⲟⲃⲉ ⲟⲩ ϣⲙ̅ⲙⲟ ⲡⲉ ⲉ ⲡ ⲛⲟⲩⲧⲉ · ⲕⲁⲓ ⲅⲁⲣ ⲛ̅ⲧ ⲁ ϥ ⲧⲁⲙⲓⲉ ⲡ ⲣⲱⲙⲉ ⲉ ϥ ⲟ ⲛ̅ ⲁⲧ ⲛⲟⲃⲉ · ⲡ ⲣⲱⲙⲉ ϩⲱⲱ ϥ ⲉⲧ ⲣ̅ ⲛⲟⲃⲉ ⲕⲁⲧⲁ ⲡⲉϥ ⲟⲩⲱϣ · ⲁⲩⲱ ⲕⲁⲧⲁ ⲧ ⲉⲡⲉⲓⲑⲩⲙⲓⲁ ⲙ̅ ⲡ ⲇⲓⲁⲃⲟⲗⲟⲥ · ▢ Ⲡⲉϫⲁ ⲓ ⲙ̅ ⲡⲉ ⲭⲉⲓⲣⲟⲩⲃⲉⲓⲛ ϫⲉ ⲉ ⲩ ϫⲡⲟ ⲙ̅ ⲡ ⲣⲱⲙⲉ ⲉ ⲡ ϩⲓⲥⲉ · ⲕⲁⲧⲁ ⲑ ⲉ ⲛ̅ⲧ ⲁ ⲓⲱⲃ ϫⲟⲟ ⲥ ϫⲉ ⲛ̅ⲧ ⲁ ⲧⲁ ⲙⲁⲁⲩ ϫⲡⲟ ⲓ ⲉ ⲡ ϩⲓⲥⲉ · Ⲡⲉϫⲁ ϥ ⲛⲁ ⲓ ϫⲉ ⲟⲩ ϣⲁⲛ ϩⲧⲏ ϥ ⲡⲉ ⲡ ⲛⲟⲩⲧⲉ · ⲙⲉ ϥ ⲕⲱ ⲡ ⲣⲱⲙⲉ ⲛ̅ⲥⲱ ϥ ϣⲁⲃⲟⲗ · Ⲁⲗⲗⲁ ϣⲁ ϥ ϣⲛ̅ ϩⲧⲏ ϥ ϩⲁⲣⲟ ϥ ϫⲉ ⲡⲉϥ ⲉⲓⲛⲉ ⲡⲉ ⲙⲛ̅ ⲧϥ̅ ϩⲓⲕⲱⲛ · ⲁⲩⲱ ⲡ ϩⲱⲃ ⲛ̅ ⲛⲉϥ ϭⲓϫ ⲡⲉ · ⲧⲉⲛⲟⲩ ϭⲉ ⲱ̅ ⲓⲱϩⲁⲛⲛⲏⲥ ⲡ ⲉⲧ ⲛⲁ ⲣ ⲡ ⲟⲩⲱϣ ⲙ̅ ⲡ ⲛⲟⲩⲧⲉ ⲙⲉ ϥ ⲕⲁⲁ ϥ ⲛ̅ⲥⲱ ϥ ⲡ ⲉⲧ ⲛⲁ ⲉⲓⲣⲉ ⲛ̅ ϩⲉⲛ ⲁⲅⲁⲑⲟⲛ ϥ ⲛⲁ ϫⲓⲧ ⲟⲩ ⲛ̅ ϩⲁϩ ⲛ̅ ϭⲱⲃ ϩⲙ̅ ⲡ ⲏⲓ ⲙ̅ ⲡ ⲛⲟⲩⲧⲉ · Ⲡⲉϫⲁ ⲓ ⲛⲁ ϥ ϫⲉ ⲡⲁ ϫⲟ̅ⲉⲓⲥ ⲙ̅ ⲡ ⲛⲁⲩ ⲉ ϣⲁⲣⲉ ⲡ ⲛⲟⲩⲧⲉ ⲧⲁⲙⲓⲉ ⲡ ⲣⲱⲙⲉ ϣⲁ ϥ ϯ ⲣⲁⲛ ⲉⲣⲟ ϥ ϫⲉ ⲟⲩ ⲇⲓⲕⲁⲓⲟⲥ ⲡⲉ ⲏ̅ ⲟⲩ ⲣⲉϥ ⲣ̅ ⲛⲟⲃⲉ ⲡⲉ ϫⲓⲛ ⲙ̅ⲙⲟⲛ · ▢ Ⲡⲉϫⲁ ϥ ⲛⲁ ⲓ ϫⲉ ⲥⲱⲧⲙ̅ ⲛ̅ ⲧⲁ ⲧⲁⲙⲟ ⲕ · ⲙ̅ ⲡ ⲛⲁⲩ ⲉⲧ ⲉⲣⲉ ⲡ ⲛⲟⲩⲧⲉ ⲛⲁ ⲧⲁⲙⲓⲟ ⲙ̅ ⲡ ⲣⲱⲙⲉ ⲙ̅ⲡⲁⲧ ϥ̅ ⲧⲁⲁ ϥ · ⲉ ⲧ ⲕⲁⲗⲁϩⲏ ⲛ̅ ⲧϥ̅ ⲙⲁⲁⲩ ϣⲁ ϥ ⲙⲟⲩⲧⲉ ⲉ ⲛ ⲁⲅⲅⲉⲗⲟⲥ ⲧⲏ̅ ⲣ ⲟⲩ ⲛ̅ ⲥⲉ ⲉⲓ ⲛ̅ ⲥⲉ ⲁϩⲉ ⲣⲁⲧ ⲟⲩ · ϣⲁⲣⲉ ⲡ ⲉⲓⲱⲧ ⲥⲙⲟⲩ ⲉ ⲧⲉ ⲯⲩⲭⲏ ⲛ ⲧⲉⲛ̅ ⲁⲅⲅⲉⲗⲟⲥ ⲟⲩⲱϣⲃ̅ ϫⲉ ϩⲁⲙⲏⲛ · ⲣ̅ϣⲁⲛ ⲡ ϣⲁϫⲉ ⲉⲓ ⲉⲃⲟⲗ ϩⲛ̅ ⲣⲱ ϥ ϫⲉ ⲧⲉ ⲯⲩⲭⲏ ⲛⲁ ϯ ⲙ̅ⲧⲟⲛ ⲛⲁ ⲓ ϣⲁⲣⲉ ⲛ̅ ⲁⲅⲅⲉⲗⲟⲥ ⲟⲩⲱϣⲃ̅ ϫⲉ ϩⲁⲙⲏⲛ · ⲉϥϣⲁⲛ ϫⲟⲟ ⲥ ϫⲉ ⲧⲉ ⲯⲩⲭⲏ ⲛⲁ ⲉⲓⲣⲉ ⲛ̅ ϩⲉⲛ ⲁⲛⲟⲙⲓⲁ · ϣⲁⲣⲉ ⲛ̅ ⲁⲅⲅⲉⲗⲟⲥ ⲟⲩⲱϣⲃ̅ ϫⲉ ϩⲁⲙⲏⲛ · ⲡ ⲉⲧ ⲛⲏⲩ ⲉⲃⲟⲗ ϩⲛ̅ ⲣⲱ ϥ ⲙ̅ ⲡ ⲉⲓⲱⲧ ⲛ̅ⲧⲟϥ ⲡⲉ ⁛— Ⲡⲉϫⲁ ⲓ̈ ⲛⲁ ϥ ϫⲉ ⲡⲁ ϫⲥ̅ ⲟⲩⲉⲧ ⲡ ⲟⲟⲙⲉ ⲛ̅ ⲛ̅ ⲣⲱⲙⲉ ⲟⲩⲉⲧ ⲡⲁ ⲛ̅ ⲧⲃ̅ⲛⲟⲟⲩⲉ · ⲡⲉϫⲁ ϥ ⲛⲁ ⲓ ϫⲉ ⲉ ϩⲉⲛ̅ ⲣⲱⲙⲉ ⲙⲉⲛ ⲉⲩϣⲁⲛ ⲙⲟⲩ ⲉ ⲩ ⲛⲁ ϫⲓ ⲙ̅ ⲡ ⲟⲩⲁ ⲡ ⲟⲩⲁ · ⲉ ⲡ ⲙⲁ ⲉ ⲧⲉϥ ⲙ̅ⲡϣⲁ ⲙ̅ⲙⲟ ϥ · ⲛ̅ ⲧⲃ̅ⲛⲟⲟⲩⲉ ⲇⲉ ⲛ̅ⲧⲟⲟⲩ ⲕⲁⲛ ⲉⲩϣⲁⲛ ⲙⲟⲩ · ⲕⲁⲛ ⲉⲩϣⲁⲛ ⲱⲛϩ̅ · ⲡⲉⲩ ⲙⲁ ⲡⲉ ⲡ ⲕⲁϩ · ▢ Ⲡⲉϫⲁ ⲓ ⲛⲁ ϥ ϫⲉ ⲟⲩⲛ̅ ⲯⲩⲭⲏ ⲙ̅ⲙⲟ ⲟⲩ · ⲡⲉϫⲁ ϥ ⲛⲁ ⲓ ϫⲉ ⲥⲱⲛ̅ⲧ̅ ⲛⲓⲙ ⲟⲩⲛ̅ ⲯⲩⲭⲏ ⲙ̅ⲙⲟ ⲟⲩ · ⲧⲉⲛⲟⲩ ϭⲉ ⲧⲉ ⲯⲩⲭⲏ ⲛ̅ ⲥⲱⲛ̅ⲧ̅ ⲛⲓⲙ ⲡⲉ ⲡϥ̅ ⲥⲛⲟϥ · ⲡⲉϫⲁ ⲓ̈ ⲛⲁ ϥ ϫⲉ ⲁⲣⲁ ⲥⲉ ⲛⲁ ⲕⲟⲗⲁⲍⲉ ⲙ̅ⲙⲟ ⲟⲩ · ⲏ ⲥⲉ ⲛⲁ ϯ ⲙ̅ⲧⲟⲛ ⲛⲁ ⲩ · ⲡⲉϫⲁ ϥ ⲛⲁ ⲓ ϫⲉ ⲙⲏ ⲅⲉⲛⲟⲓⲧⲟ ⲛ̅ⲛⲉ ⲥ ϣⲱⲡⲉ ⲛ̅ ⲥⲉ ⲛⲁ ϯ ⲙ̅ⲧⲟⲛ ⲛⲁ ⲩ ⲁⲛ · ⲟⲩⲇⲉ ϩⲓ̈ⲥⲉ⁛— ⲁⲗⲗⲁ ⲡ ⲣⲱⲙⲉ ⲛ̅ⲧⲟϥ ⲡ ⲉⲧⲉ ϣⲁ ϥ ϩⲓⲥⲉ ⲁⲩⲱ ⲛ ϥ̅ ⲙ̅ⲧⲟⲛ Ⲁ ⲥ ϣⲱⲡⲉ ⲇⲉ ⲛ̅ⲧⲉⲣ ⲉ ⲓ ⲥⲱⲧⲙ̅ ⲉ ⲛⲁⲓ ⲧⲏⲣ ⲟⲩ ⲁ ⲓ ⲣ̅ ϣⲡⲏⲣⲉ ⲛ̅ ⲛⲉ ϩⲃⲏⲩⲉ ⲙ̅ ⲡ ⲛⲟⲩⲧⲉ ⲉⲧ ϥ̅ ⲉⲓⲣⲉ ⲙ̅ⲙⲟ ⲟⲩ ⲙⲛ̅ ⲛ̅ ⲣⲱⲙⲉ · ⲡⲉϫⲁ ⲓ ⲛⲁ ϥ ϫⲉ ⲙ̅ⲡⲣ̅ ϭⲱⲛⲧ̅ ⲉⲣⲟ ⲓ ⲛ̅ ⲧⲁ ϫⲛⲟⲩ ⲕ ⲉ ⲡⲉⲓ ⲕⲉ ϩⲱⲃ · ⲉ ⲓ ⲟⲩⲱϣ ⲉ ⲧⲣⲉ ⲕ ⲧⲁⲙⲟ ⲓ ⲉⲧⲃⲉ ⲛ̅ ⲥⲓⲟⲩ ⲉⲧ ⲛ̅ ⲛⲁⲩ ⲉⲣⲟ ⲟⲩ ϩⲙ̅ ⲡⲉ ⲥⲧⲉⲣⲉⲱⲙⲁ ϫⲉ ⲣ̅ϣⲁⲛ ⲡ ⲣⲏ ϣⲁ ϣⲁ ⲛ ⲗⲟ ⲉ ⲛ ⲛⲁⲩ ⲉⲣⲟ ⲟⲩ · Ⲉ ⲓ ⲟⲩⲱϣ ⲉ ⲧⲣⲉ ⲕ ⲧⲁⲙⲟ ⲓ ϫⲉ ⲉ ⲩ ⲃⲏⲕ ⲉ ⲧⲱⲛ ϣⲁ ⲡ ⲛⲁⲩ ⲛ̅ⲧⲉⲩ ⲗⲩⲧⲟⲣⲅⲓⲁ ⲡⲉϫⲁ ϥ ⲛⲁ ⲓ ϫⲉ ⲉⲣⲉ ⲛ̅ ⲥⲓⲟⲩ ⲟ ⲛ̅ ⲧⲁⲝⲓⲥ ⲧⲁⲝⲓⲥ · ⲟⲩⲛ̅ ⲥⲓⲟⲩ ⲉ ϣⲁ ϥ ϭⲱ ϩⲛ̅ ⲧ ⲡⲉ ϣⲁ ⲡ ⲛⲁⲩ ⲙ̅ ⲙⲉⲉⲣⲉ · ⲁⲗⲗⲁ ⲛ̅ ⲥⲉ ⲛⲁⲩ ⲉⲣⲟ ⲟⲩ ⲁⲛ ⲉⲧⲃⲉ ⲡ ⲟⲩⲟⲉⲓⲛ ⲙ̅ ⲡ ⲣⲏ · ⲟⲩⲛ̅ ⲥⲁϣϥ̅ ⲛ̅ ⲥⲓⲟⲩ ⲛⲏⲩ ⲉϩⲣⲁⲓ ϩⲙ̅ ⲡ ⲙ̅ϩⲧ ⲙ̅ ⲡ ⲕⲟⲥⲙⲟⲥ ⲛ ⲉⲧ ⲙ̅ⲙⲁⲩ ⲅⲁⲣ ⲥⲉ ϩⲛ̅ ⲧ ⲡⲉ ⲛ̅ ⲛⲁⲩ ⲛⲓⲙ · ⲟⲩⲛ̅ ⲥⲁϣϥ̅ ⲥⲓⲟⲩ ϩⲛ̅ ⲧ ⲡⲉ ⲉ ⲩ ⲙⲟⲩⲧⲉ ⲉⲣⲟ ⲟⲩ ϫⲉ ⲛⲉ ⲉⲛⲧⲏⲣ ⲙⲉ ⲩ ⲕⲱ ⲛ ⲉⲧ ⲙ̅ⲙⲁⲩ · ⲉ ⲉⲓ̈ ⲉ ⲃⲟⲗ ϩⲛ̅ ⲛⲉⲩ ⲧⲁⲙⲓⲟⲛ · ⲉⲓ ⲙⲏ ⲧⲉⲓ ⲛ̅ⲧⲉ ⲡ ⲙⲟⲩ ⲉⲓ ⲉϫⲙ̅ ⲡ ⲕⲁϩ · ▢ Ⲡⲉϫⲁ ⲓ ⲛⲁ ϥ ϫⲉ ⲡⲁ ϫⲥ̅ ⲉⲧⲃⲉ ⲟⲩ ⲟⲩⲛ̅ ⲥⲓⲟⲩ ϣⲟⲃⲉ ⲉ ⲥⲓⲟⲩ · ⲟⲩⲛ̅ ⲥⲓⲟⲩ ⲉ ϣⲁ ϥ ⲡⲱⲱⲛⲉ ⲉⲃⲟⲗ ϩⲙ̅ ⲡⲉϥ ⲙⲁ ⲛ̅ ϣⲟⲣⲡ̅ · ⲡⲉϫⲉ ⲡⲉ ⲭⲉⲓⲣⲟⲩⲃⲉⲓⲛ ⲛⲁ ⲓ ϫⲉ ⲥⲱⲧⲙ̅ ⲛ̅ ⲧⲁ ⲧⲁ ⲙⲟ ⲕ ⲉ ϩⲱⲃ ⲛⲓⲙ · Ⲟⲩⲛ̅ ϩⲁϩ ⲛ̅ ⲧⲁⲝⲓⲥ ϩⲛ̅ ⲛ̅ ⲥⲓ̅ⲟⲩ ⲉ ⲩ ⲡⲱⲱⲛⲉ ⲉⲃⲟⲗ ϩⲙ̅ ⲡⲉⲩ ⲙⲁ ⲛ̅ ϣⲟⲣⲡ̅ · ⲡⲗⲏⲛ ⲡ ⲧⲱϣ ⲙ̅ ⲡ ⲛⲟⲩⲧⲉ ⲙⲏⲛ ⲉⲃⲟⲗ ϣⲁ ⲉⲛⲉϩ · ⲉⲓⲥ ϩⲏⲏⲧⲉ ⲁ ⲓ ⲟⲩⲱⲛϩ̅ ⲕⲁⲕ ⲉⲃⲟⲗ ⲛ̅ ϩⲱⲃ ⲛⲓⲙ ⲱ ⲡ ⲙⲉⲣⲓⲧ ⲙ̅ ⲡ ⲛⲟⲩⲧⲉ ⲧⲱⲟⲩⲛ ⲛ ⲅ̅ ⲃⲱⲕ ⲉ ⲡ ⲕⲟⲥⲙⲟⲥ ⲛ ⲅ̅ ϫⲱ ⲛ̅ ⲛ ⲉⲛⲧ ⲁ ⲕ ⲛⲁⲩ ⲉⲣⲟ ⲟⲩ ⲧⲏⲣ ⲟⲩ · Ⲛ̅ ⲧⲉ ⲩⲛⲟⲩ ⲁ ϥ ⲉⲓⲛⲉ ⲙ̅ⲙⲟ ⲓ ⲉϫⲙ̅ ⲡ ⲧⲟⲟⲩ ⲛ̅ ⲛ̅ ϫⲟⲉⲓⲧ ⲁ ⲓ̈ ϩⲉ ⲉ ⲛ ⲁⲡⲟⲥⲧⲟⲗⲟⲥ ⲉ ⲩ ⲥⲟⲟⲩϩ ⲉ ⲛⲉⲩ ⲉⲣⲏⲩ ⲁ ⲓ ϫⲱ ⲉⲣⲟ ⲟⲩ ⲛ̅ ⲛ ⲉⲛⲧ ⲁ ⲓ ⲛⲁⲩ ⲉⲣⲟ ⲟⲩ ⲁⲩⲱ ⲁ ⲛ ⲁ ⲥⲡⲁⲍⲉ ⲛ̅ ⲛⲉⲛ ⲉⲣⲏⲩ ⲁ ⲡ ⲟⲩⲁ ⲡ ⲟⲩⲁ ⲃⲱⲕ ⲉ ⲧϥ̅ ⲭⲱⲣⲁ ⲉ ⲩ ϯ ⲉⲟⲟⲩ ⲙ̅ ⲡ ⲛⲟⲩⲧⲉ · Ⲁⲩⲱ ⲁ ⲩ ⲧⲁϣⲉ ⲟⲉⲓϣ ⲙ̅ ⲡ ⲣⲁⲛ ⲙ̅ ⲡⲉ ⲭ̅ⲥ̅ ⲡⲁⲓ ⲉⲃⲟⲗ ϩⲓⲧⲟⲟⲧ ϥ̅ ⲡ ⲉⲟⲟⲩ ⲛⲁ ϥ ⲙⲛ̅ ⲡⲉϥ ⲉⲓⲱⲧ ⲛ̅ ⲁⲅⲁⲑⲟⲥ ⲙⲛ̅ ⲡⲉ ⲡⲛⲁ̅ ⲉⲧ ⲟⲩⲁⲁⲃ ϣⲁ ⲉⲛⲉϩ ϩⲁⲙⲏⲛ ·
