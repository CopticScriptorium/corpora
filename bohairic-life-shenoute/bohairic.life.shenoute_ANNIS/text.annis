0	0	sText1	ⲡ ⲟⲩⲣⲟ ⲇⲉ ⲁ ϥ ϥⲟϫ ϥ ⲉ̀ ⲡ ϣⲱⲓ ⲁ ϥ ⲥⲁϫⲓ ⲛⲉⲙ ⲡⲁ ⲓⲱⲧ ⲉ ϥ ϫⲱ ⲙ̀ⲙⲟ ⲥ ϫⲉ ⲛ̀ⲑⲟⲕ ⲟⲩ ⲙ̀ ⲡⲁⲓ ⲣⲏϯ ⲉⲑⲃⲉ ϫⲉ ϯ ϣⲟⲡ ϧⲉⲛ ⲟⲩ ⲛⲓϣϯ ⲛ̀ ϣⲑⲟⲣⲧⲉⲣ ; ⲡⲉϫⲉ ⲡⲁ ⲓⲱⲧ ⲁⲡⲁ ϣⲉⲛⲟⲩϯ ⲛⲁ ϥ ϫⲉ ⲁ̀ⲛⲟⲕ ⲡⲉ ϣⲉⲛⲟⲩϯ ⲡⲓ ⲙⲟⲛⲁⲭⲟⲥ ⲉⲧ ⲁ ⲕ ⲟⲩⲱⲣⲡ ⲛ̀ⲥⲱ ϥ . ⲉ ⲕ ⲉⲣ ⲟⲩ ⲛ̀ ⲟⲩ ⲣⲉϥ ⲉⲣ ⲛⲟⲃⲓ ⲉⲧⲉ ⲁ̀ⲛⲟⲕ ⲡⲉ ϫⲉ ⲉⲕⲉ̀ ϯ ϩⲓⲥⲓ ⲛ̀ ⲛⲉⲕ ⲙⲁⲧⲟⲓ ⲛ̀ ⲥⲉ ⲉⲓ ⲛ̀ⲥⲱ ⲓ ⲁ̀ⲛⲟⲕ ⲟⲩ ϫⲱⲃ ⲙ̀ ⲙⲟⲛⲁⲭⲟⲥ ; ⲡⲉϫⲉ ⲡ ⲟⲩⲣⲟ ⲛⲁ ϥ ϫⲉ ⲉⲧ ⲁ ⲕ ⲓ̀ ⲉ ⲙⲛⲁⲓ ⲛ̀ ⲁϣ ⲛ̀ ⲣⲏϯ ⲡⲁ ⲓⲱⲧ ⲉⲑ ⲟⲩⲁⲃ ⲟⲩⲟϩ ⲓⲥ ⲟⲩⲏⲣ ⲛ̀ ⲉϩⲟⲟⲩ ⲕ ϩⲓ ⲡⲓ ⲙⲱⲓⲧ ; ⲡⲉϫⲉ ⲡⲁ ⲓⲱⲧ ⲙ̀ ⲡ ⲟⲩⲣⲟ ϫⲉ ⲡ ⲭ̅ⲥ̅ ⲓⲏ̅ⲥ̅ ⲡ ϣⲏⲣⲓ ⲙ̀ ⲫ ϯ ⲉⲧ ⲟⲛϧ ⲫⲏ ⲉ ⲧⲉⲛ ⲛⲁϩϯ ⲉ̀ⲣⲟ ϥ ⲛⲉⲙ ⲡⲉϥ ⲓⲱⲧ ⲛ̀ ⲁⲅⲁⲑⲟⲥ ⲛⲉⲙ ⲡⲓ ⲡⲛ̅ⲁ̅ ⲉⲑ ⲟⲩⲁⲃ ⲛ̀ⲑⲟϥ ⲡⲉ ⲉⲧ ⲁ ϥ ⲉⲛ ⲧ ϣⲁⲣⲟ ⲕ ⲉ ⲡⲁⲓ ⲙⲁ ϫⲉ ⲉⲓⲉ̀ ⲉⲣ ⲉⲣⲡⲗⲏⲣⲟⲫⲟⲣⲓⲛ ⲙ̀ⲙⲟ ⲕ ϧⲉⲛ ⲫⲏ ⲉⲧⲉ ⲕ ⲙⲉⲩⲓ̀ ⲉ̀ⲣⲟ ϥ ⲟⲩⲟϩ ⲉ ⲑⲣⲉ ⲕ ⲉⲙⲓ ⲛⲁ ⲕ ϫⲉ ⲁ ⲓ ⲉⲣ ϯ ⲥⲩⲛⲁⲝⲓⲥ ⲛⲉⲙ ⲛⲓ ⲥⲛⲏⲟⲩ ⲛ̀ ⲣⲟⲩϩⲓ ϧⲉⲛ ⲡⲓ ⲙⲟⲛⲁⲥⲧⲏⲣⲓⲟⲛ ⲙ̀ⲡⲁ ϯ ⲓ̀ ϣⲁⲣⲟ ⲕ ⲉ̀ ⲡⲁⲓ ⲙⲁ . ⲡⲉϫⲉ ⲡ ⲟⲩⲣⲟ ⲛⲁ ϥ ϫⲉ ⲡⲁ ⲓⲱⲧ ⲉⲑ ⲟⲩⲁⲃ ⲉⲧ ⲁ ⲕ ⲭⲁ ⲡⲓ ⲃⲉⲣⲉⲧⲁⲣⲓⲟⲥ ⲛ̀ ⲑⲱⲛ ⲛⲉⲙ ⲛⲓ ⲙⲁⲧⲟⲓ ⲉⲧ ⲁ ⲓ ⲟⲩⲟⲣⲡ ⲟⲩ ⲛⲉⲙⲁ ϥ ; ⲁ ϥ ⲉⲣ ⲟⲩⲱ ⲛ̀ϫⲉ ⲡⲁ ⲓⲱⲧ ⲉⲑ ⲟⲩⲁⲃ ⲁⲡⲁ ϣⲉⲛⲟⲩϯ ⲡⲉϫⲁ ϥ ⲙ̀ ⲡ ⲟⲩⲣⲟ ϫⲉ ⲁ ⲓ ⲭⲁ ⲩ ϧⲉⲛ ⲡⲓ ⲙⲟⲛⲁⲥⲧⲏⲣⲓⲟⲛ ⲉ ⲩ ⲛ̀ⲕⲟⲧ . ⲡⲉϫⲉ ⲡ ⲟⲩⲣⲟ ϧⲉⲛ ⲟⲩ ⲛⲓϣϯ ⲛ̀ ⲛⲁϩϯ ϫⲉ ϧⲁ ⲧ ϩⲏ ⲙⲉⲛ ⲙ̀ ⲫ ⲟⲟⲩ ⲛⲁ ⲓ ⲥⲱⲧⲉⲙ ⲡⲉ ϧⲉⲛ ⲛⲁ ⲙⲁϣϫ , ⲙ̀ ⲫ ⲟⲟⲩ ⲇⲉ ⲁ ⲓ ⲛⲁⲩ ⲛ̀ ϩⲟ ⲟⲩⲃⲉ ϩⲟ ⲉ̀ ⲛⲓ ϣⲫⲏⲣⲓ ⲛ̀ⲧⲉ ⲧⲉⲕ ⲙⲉⲧ ⲓⲱⲧ ⲉⲑ ⲟⲩⲁⲃ ⲟⲩⲟϩ ⲉⲧ ⲥⲙⲁⲙⲁⲧ . ⲡⲉϫⲉ ⲡⲁ ⲓⲱⲧ ⲛⲁ ϥ ⲟⲛ ϫⲉ ⲟⲩⲟϩ ⲟⲩⲧⲉ ϯ ⲗⲱⲓϫⲓ ⲉⲧ ⲁ ⲕ ⲟⲩⲱⲣⲡ ⲛ̀ⲥⲱ ⲓ ⲉⲑⲃⲏⲧ ⲥ ; ⲡⲉϫⲉ ⲡ ⲟⲩⲣⲟ ⲛⲁ ϥ ϫⲉ ⲉⲧ ⲁ ⲓ ⲟⲩⲱⲣⲡ ⲛ̀ⲥⲁ ⲧⲉⲕ ⲁⲅⲓⲱⲥⲩⲛⲏ ⲉ ⲓ ⲟⲩⲱϣ ⲁ̀ⲛⲟⲕ ⲛⲉⲙ ⲡⲓ ⲡⲁⲗⲗⲁⲧⲓⲟⲛ ⲛⲉⲙ ϯ ⲡⲟⲗⲓⲥ ⲧⲏⲣ ⲥ ⲉ ⲑⲣⲉ ⲛ ⲉⲣ ⲁⲡⲟⲗⲁⲩⲓⲛ ⲙ̀ ⲡⲉⲕ ⲥⲙⲟⲩ ⲉⲑ ⲟⲩⲁⲃ ⲛⲉⲙ ⲛⲉⲕ ϣⲗⲏⲗ ⲉⲧ ⲥⲙⲁⲣⲱⲟⲩⲧ . ⲡⲉϫⲉ ⲡⲁ ⲓⲱⲧ ⲛⲁ ϥ ϫⲉ ⲉⲣⲉ ⲡ ϭ̅ⲥ̅ ⲓⲏ̅ⲥ̅ ⲡ ⲭ̅ⲥ̅ ⲥⲙⲟⲩ ⲉ̀ⲣⲟ ⲕ ⲱ ⲡ ⲟⲩⲣⲟ ⲙ̀ ⲙⲁⲓ ⲛⲟⲩϯ ⲛⲉⲙ ⲧⲉⲕ ⲡⲟⲗⲓⲥ ⲧⲏⲣ ⲥ ⲟⲩⲟϩ ⲛ̀ⲧⲉ ϥ ⲧⲁϫⲣⲟ ⲡⲉⲕ ⲑⲣⲟⲛⲟⲥ ⲙ̀ ⲫ ⲣⲏϯ ⲙ̀ ⲫⲁ ⲛⲉⲕ ⲓⲟϯ ⲉⲑ ⲟⲩⲁⲃ ⲁⲣⲕⲁⲇⲓⲟⲥ ⲛⲉⲙ ⲟⲛⲛⲟⲩⲣⲓⲟⲥ ⲟⲩⲟϩ ⲛ̀ⲧⲉ ϥ ϫⲉⲕ ⲑⲏⲛⲟⲩ ⲉ̀ⲃⲟⲗ ϧⲉⲛ ⲫ ⲛⲁϩϯ ⲛ̀ ⲛⲉⲧⲉⲛ ⲓⲟϯ ⲉⲣⲉ ⲧⲉⲛ ⲧⲁϫⲣⲏⲟⲩⲧ ⲛ̀ϧⲏⲧ ϥ ⲟⲩⲟϩ ⲉⲣⲉ ⲧⲉⲛ ⲁ̀ⲣⲉϩ ⲉ̀ ⲛⲓ ⲛⲧⲟⲗⲏ ⲛⲉⲙ ⲫ ⲛⲁϩϯ ⲛ̀ ⲛⲉⲛ ⲓⲟϯ ⲛ̀ ⲁⲡⲟⲥⲧⲟⲗⲟⲥ . ⲡⲉϫⲉ ⲡ ⲟⲩⲣⲟ ⲙ̀ ⲡⲁ ⲓⲱⲧ ϫⲉ ⲟϩⲓ ⲛⲉⲙⲁ ⲛ ⲛ̀ ϩⲁⲛ ⲕⲟⲩϫⲓ ⲛ̀ ⲉϩⲟⲟⲩ ⲡⲁ ⲓⲱⲧ ⲉⲑ ⲟⲩⲁⲃ ϩⲓⲛⲁ ⲛ̀ⲧⲉ ⲛ ⲥⲓ ⲙ̀ⲙⲟ ⲕ . ⲡⲉϫⲉ ⲡⲁ ⲓⲱⲧ ⲛⲁ ϥ ϫⲉ ϯ ⲉⲣ ⲛ̀ ⲭⲣⲓⲁ ⲛ̀ ϣⲉ ⲛⲏ ⲓ , ⲁⲣⲓ ϯ ⲁⲅⲁⲡⲏ ⲥϧⲁⲓ ⲛ̀ ⲟⲩ ⲉⲡⲓⲥⲧⲟⲗⲏ ϧⲉⲛ ⲡⲉⲕ ⲣⲁⲛ ⲛ̀ ⲧⲁ ⲧⲏⲓ ⲥ ⲙ̀ ⲡⲓ ⲃⲉⲣⲉⲧⲁⲣⲓⲟⲥ ϫⲉ ⲛ̀ⲛⲉ ϥ ⲟⲩⲁϩⲧⲟⲧ ϥ ⲉ̀ ϯ ϩⲓⲥⲓ ⲛⲏ ⲓ , ⲉ̀ ⲉⲛ ⲧ ⲉ̀ⲣⲁⲧ ⲕ ⲛ̀ ⲕⲉ ⲥⲟⲡ ⲁⲗⲗⲁ ⲛ̀ⲧⲉ ϥ ⲧⲁⲥⲑⲟ ϥ ϩⲁⲣⲟ ⲕ ϧⲉⲛ ⲟⲩ ϩⲓⲣⲏⲛⲏ ⲛⲉⲙ ⲛⲏ ⲉⲑ ⲛⲉⲙⲁ ϥ . ⲧⲟⲧⲉ ⲡ ⲟⲩⲣⲟ ⲑⲉⲟⲇⲟⲥⲓⲟⲥ ⲁ ϥ ⲥϧⲁⲓ ⲛ̀ ⲟⲩ ⲉⲡⲓⲥⲧⲟⲗⲏ ⲙ̀ ⲡⲁⲓ ⲣⲏϯ ϫⲉ ⲁ̀ⲛⲟⲕ ⲡⲉ ⲡ ⲟⲩⲣⲟ ⲑⲉⲟⲇⲟⲥⲓⲟⲥ ⲉ ⲓ ⲥϧⲁⲓ ⲛ̀ ⲉⲩⲇⲟⲝⲓⲟⲥ ⲡⲓ ⲃⲉⲣⲉⲧⲁⲣⲓⲟⲥ ϫⲉ ϧⲉⲛ ϯ ⲟⲩⲛⲟⲩ ⲉⲧⲉ ⲕ ⲛⲁ ϭⲓ ⲛ̀ ⲛⲁⲓ ⲥϧⲁⲓ ⲛ̀ⲧⲟⲧ ϥ ⲙ̀ ⲡⲉⲛ ⲓⲱⲧ ⲙ̀ ⲡⲣⲟⲫⲏⲧⲏⲥ ⲁⲡⲁ ϣⲉⲛⲟⲩϯ ⲡⲓ ⲡⲣⲉⲥⲃⲩⲧⲉⲣⲟⲥ ⲟⲩⲟϩ ⲡⲓ ⲙⲟⲛⲁⲭⲟⲥ ⲟⲩⲟϩ ⲡⲓ ⲁⲣⲭⲏⲙⲁⲛⲇⲣⲓⲧⲏⲥ ⲫⲁⲓ ⲉⲧ ⲁ ϥ ⲓ̀ ϣⲁⲣⲟ ⲓ ⲙ̀ ⲡⲁⲓ ⲉϫⲱⲣϩ ⲛ̀ϧⲟⲩⲛ ⲉ̀ ⲡⲓ ⲙⲁ ⲉ̀ ϯ ⲉⲛⲕⲟⲧ ⲛ̀ϧⲏⲧ ϥ ⲛ̀ ⲁϣ ⲇⲉ ⲛ̀ ⲣⲏϯ ⲫ ϯ ⲡ ⲉⲧ ⲥⲱⲟⲩⲛ ⲓⲱⲥ ⲙ̀ⲙⲟ ⲕ ⲁ̀ⲙⲟⲩ ⲟⲩⲟϩ ⲛ̀ⲛⲉ ⲕ ⲟⲩⲁϩ ⲧⲟⲧ ⲕ ⲉ̀ ⲉⲛ ϥ ϣⲁⲣⲟ ⲛ . ⲟⲩⲟϩ ⲟⲛ ⲁ ϥ ⲥϧⲁⲓ ϣⲁⲣⲟ ϥ ⲛ̀ ϩⲁⲛ ⲕⲉ ⲙⲩⲥⲧⲏⲣⲓⲟⲛ ⲉ ⲩ ϧⲉⲛ ⲧⲟⲩ ⲙⲏϯ ϩⲓ ⲟⲩ ⲥⲟⲡ ⲡ ⲟⲩⲣⲟ ⲛⲉⲙ ⲡⲓ ⲃⲉⲣⲉⲧⲁⲣⲓⲟⲥ ⲟⲩⲟϩ ⲁ ϥ ⲧⲟⲃ ⲥ ϧⲉⲛ ⲡⲉϥ ϣϭⲟⲩⲣ ⲁ ϥ ⲧⲏⲓ ⲥ ⲙ̀ ⲡⲉⲛ ⲓⲱⲧ ⲟⲩⲟϩ ⲁ ϥ ⲉⲣ ⲁⲥⲡⲁⲍⲉⲥⲑⲉ ⲙ̀ⲙⲟ ϥ ⲁ ϥ ϭⲓ ⲙ̀ ⲡⲉϥ ⲥⲙⲟⲩ ⲁ ϥ ⲓ̀ ⲉ̀ⲃⲟⲗ ϩⲓ ⲧⲟⲧ ϥ ϧⲉⲛ ⲟⲩ ϩⲓⲣⲏⲛⲏ . ⲙⲉⲛⲉⲛⲥⲱ ⲥ ⲁ ϯ ϭⲏⲡⲓ ϩⲱⲗⲉⲙ ⲙ̀ ⲡⲁ ⲓⲱⲧ ⲟⲛ ⲁ ⲥ ⲉⲛ ϥ ⲉ̀ ⲡⲓ ⲙⲟⲛⲁⲥⲧⲏⲣⲓⲟⲛ ϧⲉⲛ ⲡⲓ ⲉ̀ϫⲱⲣϩ ⲛ̀ ⲟⲩⲱⲧ ⲟⲩⲟϩ ⲁ ϥ ⲉⲣ ϯ ⲥⲩⲛⲁⲝⲓⲥ ⲛⲉⲙ ⲛⲓ ⲥⲛⲏⲟⲩ ⲙ̀ ⲡⲓ ⲉ̀ϫⲱⲣϩ ⲛ̀ ⲟⲩⲱⲧ ϧⲉⲛ ⲡⲓ ⲙⲟⲛⲁⲥⲧⲏⲣⲓⲟⲛ ⲙ̀ⲡⲁⲧⲉ ⲡⲓ ⲟⲩⲱⲓⲛⲓ ϣⲁⲓ ⲡⲉ ⲟⲩⲟϩ ⲙ̀ⲡⲉ ϩⲗⲓ ⲉⲙⲓ ϫⲉ ⲁ ϥ ϩⲱⲗ ϣⲁ ⲡ ⲟⲩⲣⲟ ⲟⲩⲟϩ ⲁ ϥ ⲕⲟⲧ ϥ ⲉ ⲡⲉϥ ⲙⲟⲛⲁⲥⲧⲏⲣⲓⲟⲛ . ⲉⲧ ⲁ ⲧⲟⲟⲩⲓ̀ ⲇⲉ ϣⲱⲡⲓ ⲡⲉϫⲉ ⲡⲓ ⲃⲉⲣⲉⲧⲁⲣⲓⲟⲥ ⲙ̀ ⲡⲁ ⲓⲱⲧ ⲉⲑ ⲟⲩⲁⲃ ⲙ̀ ⲡⲣⲟⲉⲥⲧⲟⲥ ϫⲉ ⲁⲣⲓ ϯ ⲁⲅⲁⲡⲏ ⲧⲱⲛ ⲕ ⲙⲁⲣⲟ ⲛ ⲛⲁ ⲛ ϫⲉ ⲛ̀ⲛⲉ ⲕ ⲓ̀ⲛⲓ ⲉ̀ϫⲱ ⲓ ⲛ̀ ⲟⲩ ⲛⲓϣϯ ⲛ̀ ⲛⲟⲃⲓ ⲛⲉⲙ ⲟⲩ ⲙ̀ⲃⲟⲛ ϧⲁⲧⲉⲛ ⲡⲁ ϭ̅ⲥ̅ ⲡ ⲟⲩⲣⲟ . ⲡⲉϫⲉ ⲡⲁ ⲓⲱⲧ ⲙ̀ ⲡⲓ ⲃⲉⲣⲉⲧⲁⲣⲓⲟⲥ ϫⲉ ⲁ̀ⲛⲁⲩ ⲡⲁ ϣⲏⲣⲓ ϫⲉ ⲭ ⲛⲁ ϩⲱⲗ ϣⲁ ⲡ ⲟⲩⲣⲟ ⲛ̀ⲧⲉ ⲕ ϫⲟ ⲥ ⲛⲁ ϥ ϫⲉ ⲁ ϥ ⲉⲣ ϧⲉⲗⲗⲟ ⲛ̀ ⲣⲱⲙⲓ . ⲡⲉϫⲉ ⲡⲓ ⲃⲉⲣⲉⲧⲁⲣⲓⲟⲥ ⲛⲁ ϥ ϫⲉ ⲓⲥϫⲉ ⲭ ⲛⲏⲟⲩ ⲁⲛ ϧⲉⲛ ⲡⲉⲕ ⲟⲩⲱϣ ⲓⲉ ϯ ⲛⲁ ⲟⲗ ⲕ ⲉ ϩⲛⲁ ⲕ ⲁⲛ . ⲉⲧ ⲁ ⲡⲁ ⲓⲱⲧ ⲉⲙⲓ ϫⲉ ϥ ⲛⲁ ⲟⲗ ϥ ⲛ̀ ϫⲟⲛⲥ ⲟⲩⲟϩ ϫⲉ ϥ ⲛⲁ ϣⲉ ⲛⲁ ϥ ⲁⲛ ⲛ̀ⲧⲉ ϥ ⲭⲁ ϥ ⲧⲟⲧⲉ ⲁ ϥ ϩⲓ ⲧⲉϥ ϫⲓϫ ⲉ̀ϧⲟⲩⲛ ϧⲁ ⲧⲉϥ ⲥⲧⲟⲗⲏ ⲁ ϥ ⲓ̀ⲛⲓ ⲉ̀ⲃⲟⲗ ⲛ̀ ϯ ⲉⲡⲓⲥⲧⲟⲗⲏ ⲛ̀ⲧⲉ ⲡ ⲟⲩⲣⲟ ⲟⲩⲟϩ ⲁ ϥ ⲥⲱⲟⲩⲧⲉⲛ ⲙ̀ⲙⲟ ⲥ ⲙ̀ ⲡⲓ ⲃⲉⲣⲉⲧⲁⲣⲓⲟⲥ . ⲛ̀ⲑⲟϥ ⲇⲉ ⲉⲧ ⲁ ϥ ϭⲓⲧ ⲥ ⲁ ϥ ϫⲟⲩϣⲧ ⲉ̀ϫⲱ ⲥ ⲁ ϥ ⲥⲟⲩⲱⲛ ⲥ ϫⲉ ⲑⲁ ⲡ ⲟⲩⲣⲟ ⲧⲉ ⲟⲩⲟϩ ⲁ ϥ ϫⲟⲩϣⲧ ⲉ̀ϧⲟⲩⲛ ϧⲉⲛ ⲡ ϩⲟ ⲙ̀ ⲡⲁ ⲓⲱⲧ ⲉⲑ ⲟⲩⲁⲃ ⲁⲡⲁ ϣⲉⲛⲟⲩϯ . ⲡⲉϫⲉ ⲡⲁ ⲓⲱⲧ ⲛⲁ ϥ ϫⲉ ⲁⲟⲩⲱⲛ ⲙ̀ⲙⲟ ⲥ ⲟⲩⲟϩ ⲟϣ ⲥ . ⲟⲩⲟϩ ⲉⲧ ⲁ ϥ ⲉⲣ ϩⲏⲧ ⲥ ⲛ̀ ⲱϣ ⲛ̀ϧⲏⲧ ⲥ ⲁ ϥ ⲓ̀ ⲉ̀ ⲡ ⲉⲥⲏⲧ ⲉ̀ϫⲉⲛ ⲛⲓ ⲙⲩⲥⲧⲏⲣⲓⲟⲛ ⲉⲧ ⲟⲩⲧⲱ ϥ ⲛⲉⲙⲁ ϥ ⲁ ϥ ϣⲱⲡⲓ ⲉ ϥ ⲥⲟⲣⲉⲙ ⲛ̀ ϩⲏⲧ . ⲛ̀ ϯ ⲟⲩⲛⲟⲩ ⲁ ⲡⲁ ⲓⲱⲧ ⲉⲣ ⲥⲫⲣⲁⲅⲓⲍⲓⲛ ⲙ̀ⲙⲟ ϥ ϣⲁⲧⲉ ⲡⲉϥ ϩⲏⲧ ⲥⲉⲙⲛⲏⲧ ϥ ⲟⲩⲟϩ ⲙⲉⲛⲉⲛⲥⲱ ⲥ ⲁ ϥ ⲱϣ ⲙ̀ⲙⲟ ⲥ ⲧⲏⲣ ⲥ . ⲉⲧ ⲁ ϥ ⲕⲏⲛ ⲇⲉ ⲉ ϥ ⲱϣ ⲙ̀ⲙⲟ ⲥ ⲥⲁⲧⲟⲧ ϥ ⲁ ϥ ϩⲓⲧ ϥ ⲉ̀ϧⲣⲏⲓ ϧⲁⲣⲁⲧ ⲟⲩ ⲛ̀ ⲛⲉⲛ ϭⲁⲗⲁⲩϫ ⲙ̀ ⲡⲁ ⲓⲱⲧ ⲡⲉϫⲁ ϥ ⲛⲁ ϥ ϫⲉ ⲁⲗⲏⲑⲱⲥ ⲡⲁ ϭ̅ⲥ̅ ⲛ̀ ⲓⲱⲧ ⲛ̀ⲑⲟⲕ ⲟⲩ ⲣⲱⲙⲓ ⲛ̀ϣⲟⲩ ⲭⲁ ⲛⲉϥ ϭⲁⲗⲁⲩϫ ⲉ̀ ϩⲱⲙⲓ ⲁⲛ ⲉ̀ϫⲉⲛ ⲡⲓ ⲕⲁϩⲓ ⲉⲧ ϭⲁϧⲉⲙ . ⲟⲩⲟϩ ⲡⲉϫⲁ ϥ ⲛⲁ ϥ ϫⲉ ⲉ ⲓ ⲟⲩⲱϣ ⲉ̀ ⲟϩⲓ ϧⲁⲧⲟⲧ ⲕ ⲛ̀ ⲧⲁ ⲉⲣ ⲙⲟⲛⲁⲭⲟⲥ . ⲡⲉϫⲉ ⲡⲁ ⲓⲱⲧ ⲛⲁ ϥ ϫⲉ ⲙ̀ⲙⲟⲛ ⲡⲁ ϣⲏⲣⲓ ⲁⲗⲗⲁ ⲧⲱⲛ ⲕ ⲛ̀ⲧⲉ ⲕ ϣⲉ ⲛⲁ ⲕ ⲉ̀ⲣⲁⲧ ϥ ⲙ̀ ⲡ ⲟⲩⲣⲟ ϫⲉ ⲉ ϥ ϣⲓⲛⲓ ⲛ̀ⲥⲱ ⲕ ⲛ̀ⲑⲟⲕ ⲛⲉⲙ ⲛⲉⲕ ⲙⲁⲧⲟⲓ . ⲡⲉϫⲉ ⲡⲓ ⲃⲉⲣⲉⲧⲁⲣⲓⲟⲥ ⲛⲁ ϥ ϫⲉ ⲁⲣⲓ ϯ ⲁⲅⲁⲡⲏ ⲡⲁ ⲓⲱⲧ ⲉⲑ ⲟⲩⲁⲃ ⲛ̀ⲧⲉ ⲕ ⲥⲙⲟⲩ ⲉ̀ⲣⲟ ⲓ ϧⲉⲛ ⲡⲉⲕ ⲣⲱ ϥ ⲉⲑ ⲟⲩⲁⲃ ⲱ ⲡⲓ ⲙⲁⲑⲓⲧⲏⲥ ⲛ̀ ϫⲱⲣⲓ ⲟⲩⲟϩ ⲫ ⲙⲁ ⲛ̀ ⲟⲩⲟϩ ⲙ̀ ⲫ ϯ . ⲡⲁ ⲓⲱⲧ ⲇⲉ ⲁ ϥ ⲥⲙⲟⲩ ⲉ̀ⲣⲟ ϥ ⲉ ϥ ϫⲱ ⲙ̀ⲙⲟ ⲥ ϫⲉ ⲉⲣⲉ ⲡ ϭ̅ⲥ̅ ⲓⲏ̅ⲥ̅ ⲡ ⲭ̅ⲥ̅ ⲥⲙⲟⲩ ⲉ̀ⲣⲟ ⲕ ⲟⲩⲟϩ ⲛ̀ⲧⲉ ϥ ⲛⲁϩⲙⲉ ⲕ ⲉ̀ⲃⲟⲗ ϩⲁ ⲛⲓ ϫⲟⲣϫⲥ ⲛ̀ⲧⲉ ⲡⲓ ⲇⲓⲁⲃⲟⲗⲟⲥ ⲟⲩⲟϩ ⲛ̀ⲧⲉ ⲕ ⲉⲣ ⲕⲗⲏⲣⲟⲛⲟⲙⲓⲛ ⲛ̀ ⲛⲓ ⲁⲅⲁⲑⲟⲛ ⲉⲑ ⲙⲏⲛ ⲉ̀ⲃⲟⲗ ϣⲁ ⲉ̀ⲛⲉϩ . ⲟⲩⲟϩ ⲡⲁⲓ ⲣⲏϯ ⲁ ϥ ⲓ̀ ⲉ̀ⲃⲟⲗ ϩⲓ ⲧⲟⲧ ϥ ⲙ̀ ⲡⲉⲛ ⲓⲱⲧ ⲁ ϥ ⲙⲟϣⲓ ϩⲓ ⲡⲉϥ ⲙⲱⲓⲧ ⲉ̀ⲣⲁⲧ ϥ ⲙ̀ ⲡ ⲟⲩⲣⲟ ⲉⲥⲉ ⲛⲧⲟⲧ ϥ ⲛ̀ϫⲉ ϯ ⲉ̀ⲡⲓⲥⲧⲟⲗⲏ ⲉⲧ ⲁ ⲡⲉⲛ ⲓⲱⲧ ⲉⲛ ⲥ ⲉ ϥ ⲛⲏⲟⲩ ⲉ̀ⲃⲟⲗ ϧⲉⲛ ⲫ ⲙⲁ ⲙ̀ ⲡ ⲟⲩⲣⲟ ⲉ ⲥ ϣⲟⲡ ⲛⲁ ϥ ⲛ̀ ⲛⲁϣϯ ⲛⲉⲙ ⲡⲁⲣⲁⲙⲏⲑⲓⲁ ⲙ̀ ⲡⲉϥ ⲥⲏⲟⲩ ⲧⲏⲣ ϥ . ⲁ ⲥ ϣⲱⲡⲓ ⲟⲛ ⲛ̀ ⲟⲩ ⲉϩⲟⲟⲩ ⲁ ϩⲁⲛ ⲛⲓϣϯ ⲛ̀ ⲣⲱⲙⲓ ⲛ̀ⲧⲉ ϯ ⲡⲟⲗⲓⲥ ϣⲙⲓⲛ ⲓ̀ ϩⲁⲣⲟ ϥ ⲉ ⲩ ⲟⲩⲱϣ ⲉ̀ ϭⲓ ⲥⲙⲟⲩ ⲛ̀ⲧⲟⲧ ϥ ⲟⲩⲟϩ ⲟⲛ ϩⲁⲛ ⲕⲉ ⲛⲓϣϯ ⲛ̀ ⲙⲟⲛⲁⲭⲟⲥ ⲛ̀ ⲥⲓⲱⲧ ⲛ̀ⲧⲉ ϣⲓⲏⲧ ⲁ ⲩ ⲓ̀ ⲉ ⲩ ⲟⲩⲱϣ ⲉ̀ ⲥⲱⲧⲉⲙ ⲉ̀ ϩⲁⲛ ⲥⲁϫⲓ ⲛ̀ⲧⲟⲧ ϥ . ⲡⲉϫⲱ ⲟⲩ ⲛⲁ ϥ ϫⲉ ⲡⲉⲛ ⲓⲱⲧ ⲉⲑ ⲟⲩⲁⲃ ϩⲁⲣⲁ ⲟⲩⲟⲛ ⲙⲟⲛⲁⲭⲟⲥ ϧⲉⲛ ⲧⲁⲓ ⲅⲉⲛⲉⲁ ⲛⲁ ⲉⲣ ⲙ̀ ⲫ ⲣⲏϯ ⲙ̀ ⲡⲓ ⲙⲁⲕⲁⲣⲓⲟⲥ ⲁⲛⲧⲱⲛⲓⲟⲥ . ⲡⲉϫⲉ ⲡⲁ ⲓⲱⲧ ⲛ̀ ⲇⲩⲕⲉⲟⲥ ⲛⲱ ⲟⲩ ϫⲉ ⲁⲣⲉϣⲁⲛ ⲛⲓ ⲙⲟⲛⲁⲭⲟⲥ ⲧⲏⲣ ⲟⲩ ⲛ̀ⲧⲉ ⲡⲁⲓ ⲕⲉⲣⲟⲥ ⲓ̀ ⲉ ⲩ ⲙⲁ ⲛ̀ ⲟⲩⲱⲧ ⲛ̀ⲛ ⲟⲩ ⲉⲣ ⲟⲩ ⲁⲛⲧⲱⲛⲓⲟⲥ ⲛ̀ ⲟⲩⲱⲧ . ⲟⲩⲟϩ ⲁ̀ ⲛⲓ ⲥⲛⲏⲟⲩ ⲛⲉⲙ ⲛⲓ ⲛⲓϣϯ ⲛ̀ⲧⲉ ϯ ⲡⲟⲗⲓⲥ ⲉⲣ ϣⲫⲏⲣⲓ ⲙ̀ ⲡⲓ ⲥⲁϫⲓ ⲛ̀ⲧⲉ ⲡⲉⲛ ⲓⲱⲧ ⲙ̀ ⲡⲣⲟⲫⲏⲧⲏⲥ ⲟⲩⲟϩ ⲡⲁⲓ ⲣⲏϯ ⲁ ⲩ ϭⲓ ⲥⲙⲟⲩ ⲉ̀ⲃⲟⲗ ϩⲓ ⲧⲟⲧ ϥ ⲁ ⲩ ϣⲉ ⲛⲱ ⲟⲩ ⲉ ⲩ ϯ ⲱⲟⲩ ⲙ̀ ⲫ ϯ . ⲁ ⲥ ϣⲱⲡⲓ ⲇⲉ ⲟⲛ ⲛ̀ ⲟⲩ ⲉϩⲟⲟⲩ ⲉⲣⲉ ⲡⲉⲛ ⲓⲱⲧ ϩⲉⲙⲥⲓ ⲉ̀ϧⲣⲏⲓ ⲛⲉⲙ ⲡⲉⲛ ϭ̅ⲥ̅ ⲓⲏ̅ⲥ̅ ⲉ ⲩ ⲥⲁϫⲓ ⲛⲉⲙ ⲛⲟⲩ̀ ⲉⲣⲏⲟⲩ . ⲛ̀ ϯ ⲟⲩⲛⲟⲩ ⲉ̀ⲧⲉ ⲙ̀ⲙⲁⲩ ⲓⲥ ⲡⲓ ⲉⲡⲓⲥⲕⲟⲡⲟⲥ ⲛ̀ⲧⲉ ϯ ⲡⲟⲗⲓⲥ ϣⲙⲓⲛ ⲁ ϥ ⲥⲓⲛⲓ ⲙ̀ ⲡⲓ ⲙⲟⲛⲁⲥⲧⲏⲣⲓⲟⲛ ⲟⲩⲟϩ ⲛⲁ ϥ ⲟⲩⲱϣ ⲉ̀ ⲉⲣ ⲁⲡⲁⲛⲧⲁⲛ ⲉ̀ ⲡⲁ ⲓⲱⲧ ⲙ̀ⲡⲁⲧⲉ ϥ ⲟⲩⲱⲧⲉⲃ ⲉ̀ ϧⲏⲧ ⲉ ϥ ⲟⲩⲱϣ ⲉ̀ ϣⲉ ⲉ̀ ⲣⲁⲕⲟϯ ⲉ̀ ⲉⲣ ⲡⲣⲟⲥⲕⲩⲛⲓⲛ ⲙ̀ ⲡⲓ ⲁⲣⲭⲏⲉⲡⲓⲥⲕⲟⲡⲟⲥ . ⲟⲩⲟϩ ⲁ ϥ ⲟⲩⲱⲣⲡ ⲉ̀ⲣⲁⲧ ϥ ⲙ̀ ⲡⲁ ⲓⲱⲧ ⲉ ϥ ϯ ϩⲟ ⲉ̀ⲣⲟ ϥ ⲉ ϥ ϫⲱ ⲙ̀ⲙⲟ ⲥ ϫⲉ ⲁⲣⲓ ⲥⲕⲩⲗⲓ ⲙ̀ⲙⲟ ⲕ ⲛ̀ⲧⲉ ⲕ ⲓ̀ ⲛ̀ ⲧⲁ ⲉⲣ ⲁ̀ⲡⲁⲛⲧⲁⲛ ⲉ̀ⲣⲟ ⲕ ⲉⲑⲃⲉ ⲡⲁⲓ ⲕⲟⲩϫⲓ ⲛ̀ ϩⲱⲃ ⲙ̀ⲡⲁ ϯ ⲟⲩⲱⲧⲉⲃ ⲉ̀ ϧⲏⲧ . ⲡⲁ ⲓⲱⲧ ⲇⲉ ⲛⲁⲣⲉ ⲡⲓ ⲥⲱⲧⲏⲣ ϩⲉⲙⲥⲓ ϧⲁⲧⲟⲧ ϥ ⲡⲉ ⲙ̀ ⲡⲓ ⲛⲁⲩ ⲉ̀ⲧⲉ ⲙ̀ⲙⲁⲩ ⲕⲁⲧⲁ ⲫ ⲣⲏϯ ⲉⲧ ⲁ ⲓ ⲉⲣ ϣⲟⲣⲡ ⲛ̀ ϫⲟ ⲥ ⲟⲩⲟϩ ⲡⲉϫⲁ ϥ ⲙ̀ ⲡⲓ ⲇⲓⲁⲕⲟⲛⲓⲧⲏⲥ ϫⲉ ϩⲱⲗ ⲛ̀ⲧⲉ ⲕ ϫⲟ ⲥ ⲛⲁ ϥ ϫⲉ ⲁ ϥ ϫⲟ ⲥ ϫⲉ ϯ ⲥⲣⲱϥⲧ ⲁⲛ ϯⲛⲟⲩ . ⲁ ϥ ϣⲉ ⲛⲁ ϥ ⲛ̀ϫⲉ ⲡⲓ ⲇⲓⲁⲕⲟⲛⲓⲧⲏⲥ ⲁ ϥ ⲥⲁϫⲓ ⲛⲉⲙ ⲡⲓ ⲉⲡⲓⲥⲕⲟⲡⲟⲥ ⲕⲁⲧⲁ ⲛⲁⲓ ⲥⲁϫⲓ . ⲡⲁⲗⲓⲛ ⲟⲛ ⲁ̀ ⲡⲓ ⲉⲡⲓⲥⲕⲟⲡⲟⲥ ⲥⲁϫⲓ ⲛⲉⲙ ⲡⲓ ⲇⲓⲁⲕⲟⲛⲓⲧⲏⲥ ϫⲉ ⲁ̀ϫⲟ ⲥ ⲛⲁ ϥ ϫⲉ ⲁⲣⲓ ϯ ⲁⲅⲁⲡⲏ ⲁ̀ⲙⲟⲩ ⲛ̀ ⲧⲁ ⲉⲣ ⲁ̀ⲡⲁⲛⲧⲁⲛ ⲉ̀ⲣⲟ ⲕ . ⲡⲉϫⲉ ⲡⲓ ϧⲉⲗⲗⲟ ⲛⲁ ϥ ϩⲓⲧⲉⲛ ⲡⲓ ⲥⲟⲛ ϫⲉ ⲁ̀ϫⲟ ⲥ ⲛⲁ ϥ ϫⲉ ϯ ⲥⲣⲱϥⲧ ⲁⲛ ϯⲛⲟⲩ . ⲟⲩⲟϩ ⲁ̀ ⲡⲓ ⲇⲓⲁⲕⲟⲛⲓⲧⲏⲥ ⲥⲁϫⲓ ⲛⲉⲙ ⲡⲓ ⲉⲡⲓⲥⲕⲟⲡⲟⲥ . ⲁ̀ ⲡⲓ ⲉⲡⲓⲥⲕⲟⲡⲟⲥ ϣⲑⲟⲣⲧⲉⲣ ⲟⲩⲟϩ ⲡⲉϫⲁ ϥ ⲙ̀ ⲡⲓ ⲇⲓⲁⲕⲟⲛⲓⲧⲏⲥ ϫⲉ ⲁ̀ϫⲟ ⲥ ⲛⲁ ϥ ϫⲉ ⲉ̀ϣⲱⲡ ⲭ ⲛⲁ ⲓ ⲁⲛ ⲕ ⲭⲏ ⲥⲁⲃⲟⲗ . ⲡⲓ ⲇⲓⲁⲕⲟⲛⲓⲧⲏⲥ ⲇⲉ ⲁ ϥ ⲓ̀ ϣⲁ ⲡⲉⲛ ⲓⲱⲧ ⲁ ϥ ϫⲟ ⲥ ⲛⲁ ϥ ⲙ̀ ⲡⲓ ⲣⲏϯ ⲉⲧ ⲁ ⲡⲓ ⲉⲡⲓⲥⲕⲟⲡⲟⲥ ⲧⲁⲙⲟ ϥ . ⲡⲁ ⲓⲱⲧ ⲇⲉ ⲁ ϥ ⲛⲉⲧϥ ⲣⲱ ϥ ⲛ̀ ⲥⲱⲃⲓ ϧⲉⲛ ⲟⲩ ϩⲙⲟⲧ ⲟⲩⲟϩ ⲡⲉϫⲁ ϥ ϫⲉ ⲁ̀ⲛⲁⲩ ϫⲉ ⲉⲧ ⲁ ⲡⲁⲓ ⲣⲱⲙⲓ ⲛ̀ ⲥⲁⲣⲝ ϩⲓ ⲥⲛⲟϥ ϫⲟ ⲥ ϫⲉ ⲟⲩ ; ϩⲏⲡⲡⲉ ϥ ϩⲉⲙⲥⲓ ϧⲁⲧⲟⲧ ⲛ̀ϫⲉ ⲫⲏ ⲉⲧ ⲁ ϥ ⲑⲁⲙⲓⲟ ⲛ̀ ⲧ ⲫⲉ ⲛⲉⲙ ⲡ ⲕⲁϩⲓ , ϯ ⲛⲁ ϩⲱⲗ ⲁⲛ ⲉ ⲓ ⲭⲏ ϧⲁⲧⲟⲧ ϥ . ⲧⲟⲧⲉ ⲡⲉϫⲉ ⲡⲓ ⲥⲱⲧⲏⲣ ⲙ̀ ⲡⲁ ⲓⲱⲧ ϫⲉ ⲱ̀ ϣⲉⲛⲟⲩϯ ⲧⲱⲛ ⲕ ⲛ̀ⲧⲉ ⲕ ϩⲱⲗ ⲉ̀ⲃⲟⲗ ϣⲁ ⲡⲓ ⲉⲡⲓⲥⲕⲟⲡⲟⲥ ϫⲉ ⲛ̀ⲛⲉ ϥ ϣⲁⲧ ⲕ ⲉ̀ⲃⲟⲗ , ⲙ̀ⲙⲟⲛ ϯ ⲛⲁ ⲭⲁ ⲕ ⲉ̀ϩⲟⲩⲛ ⲁⲛ ⲉⲑⲃⲉ ϯ ⲇⲓⲁⲑⲏⲕⲏ ⲉⲧ ⲁ ⲓ ⲥⲉⲙⲛⲏⲧ ⲥ ⲛⲉⲙ ⲡⲉⲧⲣⲟⲥ ⲉ ⲓ ϫⲱ ⲙ̀ⲙⲟ ⲥ ϫⲉ ⲫⲏ ⲉⲧⲉ ⲕ ⲛⲁ ⲥⲟⲛϩ ϥ ϩⲓϫⲉⲛ ⲡⲓ ⲕⲁϩⲓ ⲉϥⲉ̀ ϣⲱⲡⲓ ⲉ ϥ ⲥⲟⲛϩ ϧⲉⲛ ⲛⲓ ⲫⲏⲟⲩⲓ̀ ⲟⲩⲟϩ ⲫⲏ ⲉⲧⲉ ⲕ ⲛⲁ ⲃⲟⲗ ϥ ⲉ̀ⲃⲟⲗ ϩⲓϫⲉⲛ ⲡⲓ ⲕⲁϩⲓ ⲉϥⲉ̀ ϣⲱⲡⲓ ⲉ ϥ ⲃⲏⲗ ϧⲉⲛ ⲛⲓ ⲫⲏⲟⲩⲓ̀ . ⲟⲩⲟϩ ⲉⲧ ⲁ ⲡⲁ ⲓⲱⲧ ⲥⲱⲧⲉⲙ ⲉ̀ ⲛⲁⲓ ⲥⲁϫⲓ ⲛ̀ⲧⲟⲧ ϥ ⲙ̀ ⲡⲓ ⲥⲱⲧⲏⲣ ⲁ ϥ ⲧⲱⲛ ϥ ⲁ ϥ ⲓ̀ ⲉ̀ⲃⲟⲗ ϣⲁ ⲡⲓ ⲉⲡⲓⲥⲕⲟⲡⲟⲥ ⲟⲩⲟϩ ⲁ ϥ ⲉⲣ ⲁⲥⲡⲁⲍⲉⲥⲑⲉ ⲙ̀ⲙⲟ ϥ . ⲉⲧ ⲁ ⲩ ⲕⲏⲛ ⲉ ⲩ ⲥⲁϫⲓ ⲛⲉⲙ ⲛⲟⲩ ⲉⲣⲏⲟⲩ ⲁ ϥ ϣⲉ ⲛⲁ ϥ ⲛ̀ϫⲉ ⲡⲓ ⲉ̀ⲡⲓⲥⲕⲟⲡⲟⲥ ⲉ̀ⲃⲟⲗ ϩⲓ ⲧⲟⲧ ϥ ⲙ̀ ⲡⲁ ⲓⲱⲧ ⲁⲡⲁ ϣⲉⲛⲟⲩϯ ϧⲉⲛ ⲟⲩ ϩⲓⲣⲏⲛⲏ ⲛ̀ⲧⲉ ⲫ ϯ ⲁ̀ⲙⲏⲛ . ⲁ ⲥ ϣⲱⲡⲓ ⲇⲉ ⲟⲛ ⲛ̀ ⲟⲩ ⲉϩⲟⲟⲩ ⲉⲣⲉ ⲡⲁ ⲓⲱⲧ ϩⲉⲙⲥⲓ ϧⲉⲛ ⲡⲓ ⲙⲟⲛⲁⲥⲧⲏⲣⲓⲟⲛ ⲓⲥ ϩⲏⲡⲡⲉ ⲁ ϥ ⲓ̀ ⲉ̀ϧⲟⲩⲛ ⲛ̀ϫⲉ ⲡⲓ ⲇⲓⲁⲃⲟⲗⲟⲥ ⲛⲉⲙ ⲕⲉ ⲙⲏϣⲉ ⲛ̀ ⲇⲉⲙⲱⲛ ⲛⲉⲙⲁ ϥ ⲟⲩⲟϩ ⲁ ϥ ⲥⲁϫⲓ ⲛⲉⲙ ⲡⲁ ⲓⲱⲧ ϧⲉⲛ ⲟⲩ ⲛⲓϣϯ ⲛ̀ ⲁⲡⲩⲗⲏ ⲛⲉⲙ ϩⲁⲛ ⲡ ⲉⲧ ϩⲱⲟⲩ . ⲡⲁ ⲓⲱⲧ ⲇⲉ ⲉⲧ ⲁ ϥ ⲛⲁⲩ ⲉ̀ ⲡⲓ ⲇⲓⲁⲃⲟⲗⲟⲥ ⲁ ϥ ⲉⲙⲓ ⲥⲁⲧⲟⲧ ϥ ⲛ̀ ϯ ⲟⲩⲛⲟⲩ ⲁ ϥ ϥⲟϫ ϥ ⲉ̀ ⲡ ϣⲱⲓ ⲁ ϥ ϫⲉⲙ ϫⲟⲙ ⲉ̀ⲣⲟ ϥ ⲟⲩⲟϩ ⲁ ϥ ⲁ̀ⲙⲟⲛⲓ ⲙ̀ⲙⲟ ϥ ⲁ ϥ ϣⲱⲡⲓ ⲉ ϥ ⲣⲱϧⲧ ⲙ̀ⲙⲟ ϥ ϩⲓϫⲉⲛ ⲡⲓ ⲕⲁϩⲓ ⲟⲩⲟϩ ⲁ ϥ ⲧⲁⲗⲟ ⲧⲉϥ ⲫⲁⲧ ⲉ̀ϧⲣⲏⲓ ⲉ̀ϫⲱ ϥ ⲟⲩⲟϩ ⲁ ϥ ⲱϣ ⲉ̀ⲃⲟⲗ ⲉ̀ ⲛⲓ ⲥⲛⲏⲟⲩ ⲉⲧ ϧⲁⲧⲟⲧ ϥ ϫⲉ ⲧⲁϩⲟ ⲛ̀ ⲛⲁⲓ ⲕⲉ ⲭⲱⲟⲩⲛⲓ ⲉⲧ ⲟⲩⲉϩ ⲛ̀ⲥⲱ ϥ ⲟⲩⲟϩ ⲥⲁⲧⲟⲧ ⲟⲩ ⲁ ⲩ ⲃⲱⲗ ⲉ̀ⲃⲟⲗ ⲙ̀ ⲫ ⲣⲏϯ ⲛ̀ ⲟⲩ ⲕⲁⲡⲛⲟⲥ . ⲁ ⲥ ϣⲱⲡⲓ ⲇⲉ ⲟⲛ ⲛ̀ ⲟⲩ ⲉϩⲟⲟⲩ ⲉⲣⲉ ⲁⲡⲁ ⲙⲁⲣⲧⲩⲣⲓⲟⲥ ⲛ̀ⲧⲉ ⲫⲃⲱⲟⲩ ⲛⲁ ϩⲱⲗ ⲉ̀ ⲕⲱⲛⲥⲧⲁⲛⲧⲓⲛⲟⲩⲡⲟⲗⲓⲥ ⲉ̀ⲣⲁⲧ ϥ ⲙ̀ ⲡ ⲟⲩⲣⲟ ⲑⲉⲟⲇⲟⲥⲓⲟⲥ ⲟⲩⲟϩ ⲉⲧ ⲁ ϥ ⲫⲟϩ ⲙ̀ ⲡ ⲉⲙⲉⲥ ⲙ̀ ⲡⲓ ⲙⲟⲛⲁⲥⲧⲏⲣⲓⲟⲛ ⲁ ϥ ϫⲟ ⲥ ϫⲉ ϯ ⲟⲩⲱϣ ⲉ̀ ϩⲱⲗ ⲉ̀ ⲉⲣ ⲡⲣⲟⲥⲕⲩⲛⲓⲛ ⲙ̀ ⲡⲁ ⲓⲱⲧ ⲙ̀ ⲡⲣⲟⲫⲏⲧⲏⲥ ⲁⲡⲁ ϣⲉⲛⲟⲩϯ ⲙ̀ⲡⲁ ϯ ⲟⲩⲱⲧⲉⲃ ⲉ̀ ϧⲏⲧ . ⲁ ⲟⲩ ϩⲉⲗ ϣⲓⲣⲓ ⲙ̀ ⲙⲟⲛⲁⲭⲟⲥ ⲉ ϥ ⲟⲓ ⲛ̀ ⲛⲟⲧⲁⲣⲓⲟⲥ ⲙ̀ ⲡⲓ ϧⲉⲗⲗⲟ ⲁⲡⲁ ⲙⲁⲣⲧⲩⲣⲓⲟⲥ ⲉ̀ ⲡⲉϥ ⲣⲁⲛ ⲡⲉ ⲓⲱⲁⲛⲛⲏⲥ ⲁ ϥ ⲉⲣ ⲟⲩⲱ ϧⲉⲛ ⲟⲩ ⲙⲉⲧ ⲛⲁϣⲧ ⲛⲁϩⲃⲓ ⲡⲉϫⲁ ϥ ϫⲉ ⲁϣ ⲙ̀ ⲡⲣⲟⲫⲏⲧⲏⲥ ; ⲙⲁⲣⲟ ⲛ ⲛⲁ ⲛ , ϧⲉⲛ ⲟⲩ ⲙⲉⲑ ⲙⲏⲓ ⲅⲁⲣ ⲫⲏ ⲉⲧⲉ ⲙ̀ⲙⲁⲩ ⲉⲙⲓ ⲁⲛ ϫⲉ ⲉⲧ ⲁ ϥ ⲟⲩⲉⲙ ⲟⲩ ⲛ̀ ⲣⲟⲩϩⲓ . ⲟⲩⲟϩ ⲙⲉⲛⲉⲛⲥⲱ ⲥ ⲟⲛ ⲁ ϥ ⲓ̀ ⲉ̀ ⲡ ϣⲱⲓ ⲁ ϥ ⲙⲟϣⲓ ⲛⲉⲙ ⲡⲉϥ ⲓⲱⲧ ϩⲓ ⲡⲓ ⲙⲱⲓⲧ . ⲉⲧ ⲁ ϥ ϧⲱⲛⲧ ⲇⲉ ⲉ̀ϧⲟⲩⲛ ⲉ̀ ⲡⲓ ⲙⲟⲛⲁⲥⲧⲏⲣⲓⲟⲛ ⲁ ⲡⲁ ⲓⲱⲧ ⲧⲱⲛ ϥ ⲁ ϥ ⲓ̀ ⲉ̀ⲃⲟⲗ ϧⲁϫⲱ ϥ ⲟⲩⲟϩ ⲁ ⲩ ⲉⲣ ⲁⲥⲡⲁⲍⲉⲥⲑⲉ ⲛ̀ ⲛⲟⲩ ⲉⲣⲏⲟⲩ ⲟⲩⲟϩ ⲧⲟⲧⲉ ⲁ ϥ ⲟⲗ ⲟⲩ ⲉ̀ϧⲟⲩⲛ ⲉ̀ ⲡⲓ ⲙⲟⲛⲁⲥⲧⲏⲣⲓⲟⲛ ⲟⲩⲟϩ ⲉⲧ ⲁ ⲩ ϣⲗⲏⲗ ⲁ ⲩ ϩⲉⲙⲥⲓ . ϧⲉⲛ ϯ ⲟⲩⲛⲟⲩ ⲡⲉϫⲉ ⲡⲁ ⲓⲱⲧ ⲙ̀ ⲡⲣⲟⲫⲏⲧⲏⲥ ⲁⲡⲁ ϣⲉⲛⲟⲩϯ ⲙ̀ ⲡⲁⲓ ⲣⲏϯ ϫⲉ ⲁ ϥ ⲑⲱⲛ ⲓⲱⲁⲛⲛⲏⲥ ; ⲁ ⲛⲓ ⲥⲛⲏⲟⲩ ⲇⲉ ϫⲟⲩϣⲧ ⲛ̀ⲥⲁ ⲛⲟⲩ ⲉⲣⲏⲟⲩ . ⲙⲉⲛⲉⲛⲥⲱ ⲥ ⲡⲉϫⲁ ϥ ϫⲉ ⲁ ⲓ ϫⲉ ⲉ̀ⲣⲟ ⲕ ⲛ̀ⲑⲟⲕ ⲓⲱⲁⲛⲛⲏⲥ ⲡⲓ ⲛⲟⲧⲁⲣⲓⲟⲥ ⲛ̀ⲧⲉ ⲡⲓ ϧⲉⲗⲗⲟ ⲁⲡⲁ ⲙⲁⲣⲧⲩⲣⲓ . ⲧⲟⲧⲉ ⲁ ⲡⲁ ⲓⲱⲧ ⲁ̀ⲙⲟⲛⲓ ⲙ̀ⲙⲟ ϥ ⲟⲩⲟϩ ⲡⲉϫⲁ ϥ ⲛⲁ ϥ ϫⲉ ⲓⲱⲁⲛⲛⲏⲥ ϧⲉⲛ ⲟⲩ ⲙⲉⲑ ⲙⲏⲓ ϣⲉⲛⲟⲩϯ ⲉⲙⲓ ⲁⲛ ϫⲉ ⲉⲧ ⲁ ϥ ⲟⲩⲉⲙ ⲟⲩ ⲛ̀ ⲣⲟⲩϩⲓ ⲟⲩⲟϩ ⲡⲁⲓ ⲥⲱⲙⲁ ⲛ̀ ⲉⲃⲓⲏⲛ ⲉⲧ ⲥⲁϫⲓ ⲛⲉⲙⲁ ⲕ ϯⲛⲟⲩ ϥ ⲛⲁ ϩⲉⲙⲥⲓ ⲉ̀ϧⲣⲏⲓ ⲛⲉⲙ ⲛⲓ ⲁ̀ⲡⲟⲥⲧⲟⲗⲟⲥ ϧⲉⲛ ⲡⲓ ⲉ̀ϩⲟⲟⲩ ⲛ̀ⲧⲉ ⲡⲓ ϩⲁⲡ ⲟⲩⲟϩ ⲛ̀ⲧⲉ ϥ ϯ ϩⲁⲡ ⲛⲉⲙⲱ ⲟⲩ . ⲗⲟⲓⲡⲟⲛ ⲁ̀ⲛⲁⲩ ⲙⲡⲉⲣ ⲉⲣ ⲁⲧ ⲛⲁϩⲧ ⲉ̀ ⲫ ϯ ⲛⲉⲙ ⲛⲉϥ ⲉ̀ⲃⲓⲁⲕ . ⲡⲓ ⲁⲗⲟⲩ ⲇⲉ ⲛ̀ ϯ ⲟⲩⲛⲟⲩ ⲁ ϥ ϩⲓⲧ ϥ ⲉ̀ϧⲣⲏⲓ ϧⲁⲣⲁⲧ ϥ ⲙ̀ ⲡⲁ ⲓⲱⲧ ⲉⲑ ⲟⲩⲁⲃ ⲉ ϥ ϯ ϩⲟ ⲉ̀ⲣⲟ ϥ ϫⲉ ⲭⲱ ⲛⲏ ⲓ ⲉ̀ⲃⲟⲗ ⲁ ⲓ ⲉⲣ ⲛⲟⲃⲓ . ⲟⲩⲟϩ ⲙⲉⲛⲉⲛⲥⲱ ⲥ ⲁ ϥ ⲓ̀ ⲉ̀ⲃⲟⲗ ϩⲓ ⲧⲟⲧ ϥ ⲙ̀ ⲡⲁ ⲓⲱⲧ ⲛ̀ϫⲉ ⲡⲓ ϧⲉⲗⲗⲟ ⲁⲡⲁ ⲙⲁⲣⲧⲩⲣⲓⲟⲥ ⲉ ϥ ϯ ⲱⲟⲩ ⲙ̀ ⲫ ϯ ⲟⲩⲟϩ ⲉ ϥ ⲉⲣ ϣⲫⲏⲣⲓ ⲙ̀ ⲫⲏ ⲉⲧ ⲁ ϥ ϣⲱⲡⲓ . ⲁ ⲥ ϣⲱⲡⲓ ⲇⲉ ⲟⲛ ⲛ̀ ⲟⲩ ⲥⲟⲡ ⲁ ⲡⲉⲛ ⲓⲱⲧ ⲙ̀ ⲡⲣⲟⲫⲏⲧⲏⲥ ⲁⲡⲁ ϣⲉⲛⲟⲩϯ ϩⲱⲗ ϣⲁ ⲡⲓ ⲕⲟⲓⲙⲏⲧⲁⲧⲱⲛ ⲛ̀ⲧⲉ ⲛⲓ ⲟⲩⲣⲱⲟⲩ ϣⲁ ⲛⲓ ⲟⲩⲣⲱⲟⲩ ⲉ̀ ⲛ ⲉⲩⲥⲉⲃⲏⲥ ⲉⲑⲃⲉ ⲛⲓ ϭⲓⲛ̀ϫⲟⲛⲥ ⲉⲧⲉⲣⲉ ⲛⲓ ⲁ̀ⲣⲭⲱⲛ ⲓⲣⲓ ⲙ̀ⲙⲱ ⲟⲩ ⲛ̀ ⲛⲓ ϩⲏⲕⲓ . ⲉⲧ ⲁ ϥ ϣⲉ ⲇⲉ ⲉ̀ϧⲟⲩⲛ ⲉ̀ ϯ ⲡⲟⲗⲓⲥ ⲁ̀ ϯ ⲃⲁⲕⲓ ⲧⲏⲣ ⲥ ⲙⲟⲛⲙⲉⲛ ⲉⲑⲃⲉ ⲧⲉϥ ⲡⲁⲣⲣⲏⲥⲓⲁ ϣⲁⲣⲱ ⲟⲩ ⲟⲩⲟϩ ⲛⲁⲣⲉ ⲟⲩⲟⲛ ⲛⲓⲃⲉⲛ ⲛⲏⲟⲩ ϣⲁⲣⲟ ϥ ⲛⲁ ⲡⲓ ⲡⲁⲗⲁⲧⲓⲟⲛ ⲛⲉⲙ ⲛⲁ ϯ ⲡⲟⲗⲓⲥ ⲧⲏⲣ ⲥ ⲉ ⲩ ϭⲓ ⲥⲙⲟⲩ ⲉ̀ⲃⲟⲗ ϩⲓ ⲧⲟⲧ ϥ ϧⲉⲛ ⲟⲩ ⲛⲓϣϯ ⲛ̀ ⲛⲁϩϯ ⲟⲩⲟϩ ⲛⲁⲣⲉ ⲫ ⲟⲩⲁⲓ ⲫ ⲟⲩⲁⲓ ⲱⲗⲓ ⲙ̀ⲙⲟ ϥ ⲉ̀ϧⲟⲩⲛ ⲉ̀ ⲛⲟⲩ ⲏⲓ ϫⲉ ϩⲓⲛⲁ ⲛ̀ⲧⲉ ϥ ϣⲗⲏⲗ ⲛ̀ϧⲏⲧ ⲟⲩ . ⲗⲟⲓⲡⲟⲛ ⲟⲩⲛ ⲉ ϥ ⲙⲟϣⲓ ⲛ̀ ⲟⲩ ⲉϩⲟⲟⲩ ⲉ ⲑⲣⲉ ϥ ϣⲉ ⲉ̀ ⲡ ⲏⲓ ⲛ̀ ⲟⲩⲁⲓ ϧⲉⲛ ⲛⲏ ⲉⲧ ⲧⲁⲓⲏⲟⲩⲧ ⲛ̀ⲧⲟⲧ ϥ ⲙ̀ ⲡ ⲟⲩⲣⲟ ⲛ̀ⲧⲉ ϥ ϣⲗⲏⲗ ⲙ̀ⲙⲁⲩ , ⲟⲩⲟϩ ⲡⲓ ⲉ̀ϩⲟⲟⲩ ⲛⲉ ⲁ ϥ ⲉⲣ ϩⲏⲧ ⲥ ⲛ̀ ⲣⲓⲕⲓ ⲟⲩⲟϩ ⲁ ⲡⲓ ⲛⲁⲩ ϣⲱⲡⲓ ⲛ̀ ϩⲟⲩⲟ ⲉ ⲑⲣⲉ ⲛⲓ ⲥⲛⲏⲟⲩ ⲉⲑ ⲛⲉⲙⲁ ϥ ⲟⲩⲱⲙ ⲙ̀ ⲡⲟⲩ ⲱⲓⲕ , ⲟⲩⲟϩ ⲧⲟⲧⲉ ⲛⲁ ⲩ ⲭⲣⲉⲙⲣⲉⲙ ⲡⲉ ⲉ ⲩ ϫⲱ ⲙ̀ⲙⲟ ⲥ ϫⲉ ⲡⲉⲛ ⲓⲱⲧ ⲛⲁ ϧⲟⲧⲃⲉ ⲛ ⲙ̀ ⲡⲁⲓ ⲣⲏϯ ⲉ ⲛ ⲟⲩⲱϣ ⲉ̀ⲥⲉ ⲟⲩ ⲕⲟⲩϫⲓ ⲙ̀ⲙⲱ ⲟⲩ . ⲛⲉ ⲡ ⲥⲏⲟⲩ ⲅⲁⲣ ⲙ̀ ⲡⲓ ϣⲱⲙ ⲡⲉ ⲟⲩⲟϩ ⲁ ⲛⲏ ⲉⲧ ⲁ ⲩ ϩⲱⲗ ⲉ̀ ⲕⲱⲥⲧⲁⲛⲧⲓⲛⲟⲩⲡⲟⲗⲓⲥ ϫⲟ ⲥ ϫⲉ ϣⲁⲣⲉ ϩⲁⲛ ⲛⲓϣϯ ⲛ̀ ⲕⲁⲩⲥⲱⲛ ϣⲱⲡⲓ ⲛ̀ϧⲏⲧ ⲥ . ⲡⲉⲛ ⲓⲱⲧ ⲇⲉ ⲁⲡⲁ ϣⲉⲛⲟⲩϯ ⲁ ϥ ⲉⲙⲓ ⲉ̀ ⲛⲟⲩ ⲙⲟⲕⲙⲉⲕ ϧⲉⲛ ⲡⲓ ⲡⲛ̅ⲁ̅ ⲟⲩⲟϩ ⲉⲧⲓ ⲉ ϥ ⲙⲟϣⲓ ⲛⲉⲙⲱ ⲟⲩ ϧⲉⲛ ⲟⲩ ϧⲓⲣ ⲁ ϥ ϭⲟϩ ⲉ̀ ⲟⲩ ⲣⲟ . ϧⲉⲛ ⲟⲩ ⲉ̀ⲝⲁⲡⲓⲛⲁ ⲁ ϥ ⲟⲩⲱⲛ ⲛⲁ ϥ ⲁ ϥ ϣⲉ ⲉ̀ϧⲟⲩⲛ ⲟⲩⲟϩ ⲁ ϥ ⲙⲟⲩϯ ⲉ̀ ⲛⲓ ⲥⲛⲏⲟⲩ ⲉⲑ ⲙⲟϣⲓ ⲛⲉⲙⲁ ϥ ϫⲉ ⲁⲙⲱⲓⲛⲓ ⲉ̀ϧⲟⲩⲛ ⲟⲩⲱⲙ . ⲟⲩⲟϩ ⲉⲧ ⲁ ⲩ ϣⲉ ⲉ̀ϧⲟⲩⲛ ⲁ ⲩ ϫⲓⲙⲓ ⲙ̀ ⲡⲓ ⲙⲁ ⲛ̀ ⲟⲩⲱⲙ ⲉ ϥ ⲥⲉⲃⲧⲱⲧ ⲟⲩⲟϩ ϯ ⲧⲣⲁⲡⲉⲍⲁ ⲉ ⲥ ⲭⲏ ⲉ̀ϧⲣⲏⲓ ⲙ̀ ⲡ ⲥⲙⲟⲧ ⲧⲏⲣ ϥ ⲙ̀ ⲡⲟⲩ ⲙⲟⲛⲁⲥⲧⲏⲣⲓⲟⲛ ⲟⲩⲟϩ ⲧⲟⲩ ⲭⲣⲓⲁ ⲧⲏⲣ ⲥ ⲉ ⲥ ⲭⲏ ⲉϧⲣⲏⲓ ⲛⲉⲙ ⲡⲓ ⲱⲓⲕ ⲉⲣⲉ ⲁⲗⲟⲩ ⲃ ⲙ̀ ⲙⲟⲛⲁⲭⲟⲥ ⲟϩⲓ ⲉ̀ⲣⲁⲧ ⲟⲩ ⲛⲉⲙ ϩⲁⲛ ⲕⲟⲩϫⲓ ⲛ̀ ⲝⲉⲥⲧⲏⲥ ⲉ ⲩ ⲥⲉⲃⲧⲱⲧ ⲉ̀ ⲥⲉⲣⲙⲱⲟⲩ ⲛⲱ ⲟⲩ ⲛⲉⲙ ⲡ ⲕⲉ ⲥⲉⲉⲡⲓ ⲛ̀ ϯ ⲭⲣⲓⲁ . ⲟⲩⲟϩ ⲡⲉϫⲁ ϥ ⲛ̀ ⲛⲓ ⲥⲛⲏⲟⲩ ϫⲉ ϩⲉⲙⲥⲓ ⲛ̀ⲧⲉ ⲧⲉⲛ ⲟⲩⲱⲙ . ⲟⲩⲟϩ ⲙⲉⲛⲉⲛⲥⲁ ⲉ ⲑⲣ ⲟⲩ ⲟⲩⲱⲙ ⲁ ⲩ ⲧⲱⲟⲩⲛ ⲟⲩ ⲁ ⲩ ⲓ̀ ⲉ̀ⲃⲟⲗ . ⲡⲉϫⲱ ⲟⲩ ⲛⲁ ϥ ϫⲉ ⲡⲉⲛ ⲓⲱⲧ ⲛⲓⲙ ⲡⲉ ⲉⲧ ⲁ ϥ ⲥⲉⲃⲧⲱⲧ ⲡⲁⲓ ⲙⲁ ⲛ̀ ⲟⲩⲱⲙ ⲓⲉ ⲛⲓⲙ ⲛⲉ ⲡⲁⲓ ⲥⲟⲛ ⲃ̅ ⲉⲧ ⲉⲣ ⲇⲓⲁⲕⲟⲛⲓⲛ ⲉ̀ⲣⲟ ⲛ ; ϧⲉⲛ ⲟⲩ ⲙⲉⲑ ⲙⲏⲓ ⲅⲁⲣ ⲙⲟⲅⲓⲥ ⲛ̀ⲧⲉ ⲛ ϫⲓⲙⲓ ⲛ̀ ⲧⲉⲛ ⲭⲣⲓⲁ ⲙ̀ ⲡⲁⲓ ⲣⲏϯ ϧⲉⲛ ⲡⲉⲛ ⲙⲟⲛⲁⲥⲧⲏⲣⲓⲟⲛ . ⲛ̀ⲑⲟϥ ⲇⲉ ⲡⲉϫⲁ ϥ ⲛⲱ ⲟⲩ ϧⲉⲛ ⲟⲩ ⲡⲁⲣⲏⲥⲓⲁ ϫⲉ ⲙⲁ ⲱⲟⲩ ⲙ̀ ⲫ ϯ ϫⲉ ⲫⲏ ⲉⲧ ⲁ ϥ ⲟⲩⲱⲣⲡ ⲙ̀ ⲡ ⲁⲣⲓⲥⲧⲟⲛ ⲛ̀ ⲇⲁⲛⲓⲏⲗ ϧⲉⲛ ⲫ ⲗⲁⲕⲕⲟⲥ ⲛ̀ⲧⲉ ⲛⲓ ⲙⲟⲩⲓ̀ ⲛ̀ⲑⲟϥ ⲟⲛ ϯⲛⲟⲩ ⲡⲉ ⲡ ⲉⲧ ⲁ ϥ ⲥⲉⲃⲧⲉ ⲡⲁⲓ ⲙⲁ ⲛ̀ ⲟⲩⲱⲙ ⲛⲱ ⲧⲉⲛ ⲙ̀ ⲫ ⲟⲟⲩ ⲟⲩⲟϩ ⲡⲁⲓ ⲥⲟⲛ ⲃ̅ ⲉⲧ ⲉⲣ ⲇⲓⲁⲕⲟⲛⲓⲛ ⲉ̀ⲣⲱ ⲧⲉⲛ ϩⲁⲛ ⲁⲅⲅⲉⲗⲟⲥ ⲛ̀ⲧⲉ ⲡ ϭ̅ⲥ̅ ⲛⲉ . ⲛⲓ ⲥⲛⲏⲟⲩ ⲇⲉ ⲁ ⲩ ⲉⲣ ϣⲫⲏⲣⲓ ⲟⲩⲟϩ ⲁ ⲩ ϯ ⲱⲟⲩ ⲙ̀ ⲫ ϯ ⲛⲉⲙ ⲡⲉⲛ ⲓⲱⲧ . ⲁ ⲥ ϣⲱⲡⲓ ⲇⲉ ⲟⲛ ⲉⲣⲉ ⲡⲉⲛ ⲓⲱⲧ ⲁⲡⲁ ϣⲉⲛⲟⲩϯ ϩⲉⲙⲥⲓ ϧⲁⲧⲉⲛ ⲡ ⲟⲩⲣⲟ ⲓⲥ ⲟⲩ ⲛⲓϣϯ ⲛ̀ ⲥⲩⲛⲕⲗⲏⲧⲓⲕⲟⲥ ⲛ̀ⲧⲉ ⲡ ⲟⲩⲣⲟ ⲉ ϥ ⲧⲁⲓⲏⲟⲩⲧ ⲛ̀ⲧⲟⲧ ϥ ⲙ̀ ⲙⲁϣⲱ ⲁ ϥ ⲓ̀ ⲉ ϥ ⲟⲩⲱϣ ⲉ̀ ϭⲓ ⲥⲙⲟⲩ ⲛ̀ⲧⲟⲧ ϥ ⲙ̀ ⲡⲁ ⲓⲱⲧ ⲟⲩⲟϩ ⲁ ϥ ⲟⲩⲱϣⲧ ⲛⲁ ϥ ⲁ ϥ ⲓ̀ ϫⲉ ⲉ ϥ ⲛⲁ ⲁ̀ⲙⲟⲛⲓ ⲛ̀ ⲧⲉϥ ϫⲓϫ ⲛ̀ⲧⲉ ϥ ⲉⲣ ⲁⲥⲡⲁⲍⲉⲥⲑⲉ ⲙ̀ⲙⲟ ⲥ . ⲁ ⲡⲁ ⲓⲱⲧ ⲥⲟⲕ ⲧⲉϥ ϫⲓϫ ⲉ̀ⲣⲟ ϥ ⲙ̀ⲡⲉ ϥ ⲧⲏⲓ ⲥ ⲛⲁ ϥ . ⲡⲉϫⲉ ⲡ ⲟⲩⲣⲟ ⲛⲁ ϥ ϫⲉ ⲡⲁ ⲓⲱⲧ ⲉⲑ ⲟⲩⲁⲃ ⲁⲣⲓ ϯ ⲁ̀ⲅⲁⲡⲏ ⲛ̀ⲧⲉ ⲕ ⲥⲙⲟⲩ ⲉ̀ⲣⲟ ϥ ϫⲉ ⲟⲩ ⲛⲓϣϯ ⲡⲉ ϧⲉⲛ ⲡⲓ ⲡⲁⲗⲁⲧⲓⲟⲛ ⲛⲉⲙ ϧⲉⲛ ϯ ⲥⲩⲛⲕⲗⲏⲧⲟⲥ ⲧⲏⲣ ⲥ . ⲡⲉⲛ ⲓⲱⲧ ⲇⲉ ⲡⲉϫⲁ ϥ ϧⲉⲛ ⲟⲩ ϫⲱⲛⲧ ⲛⲉⲙ ⲟⲩ ⲙ̀ⲕⲁϩ ⲛ̀ ϩⲏⲧ ϫⲉ ⲉ ⲕ ⲟⲩⲱϣ ⲛ̀ⲧⲁ ϯ ⲛ̀ ⲧⲁ ϫⲓϫ ⲛ̀ ⲟⲩ ⲣⲱⲙⲓ ⲉ ϥ ⲥⲱϥ ⲙ̀ ⲡⲓ ⲉⲣⲫⲉⲓ ⲛ̀ⲧⲉ ⲫ ϯ ϧⲉⲛ ⲛⲉϥ ϩⲃⲏⲟⲩⲓ̀ ⲉⲧ ⲟⲓ ⲛ̀ ⲃⲟϯ ⲉⲧⲉ ϥ ⲓⲣⲓ ⲙ̀ⲙⲱ ⲟⲩ ; ⲧⲟⲧⲉ ⲁ ϥ ⲉⲣ ϣⲫⲏⲣⲓ ⲛ̀ϫⲉ ⲡ ⲟⲩⲣⲟ ⲟⲩⲟϩ ⲁ ϥ ϯ ⲱⲟⲩ ⲙ̀ ⲫ ϯ ⲛⲉⲙ ⲡⲉϥ ⲡⲣⲟⲫⲏⲧⲏⲥ ⲉⲑ ⲟⲩⲁⲃ ⲁⲡⲁ ϣⲉⲛⲟⲩϯ . ⲁ ϥ ⲧⲱⲛ ϥ ⲟⲛ ⲛ̀ ⲟⲩ ⲥⲟⲡ ⲛ̀ϫⲉ ⲡⲉⲛ ⲓⲱⲧ ⲉ ⲩ ⲟⲩⲁⲃ ⲁⲡⲁ ϣⲉⲛⲟⲩϯ ⲁ ϥ ϣⲉ ⲉ̀ϧⲟⲩⲛ ⲉ̀ ϣⲙⲓⲛ ϯ ⲡⲟⲗⲓⲥ ⲉ ⲑⲣⲉ ϥ ⲥⲟϩⲓ ⲛ̀ ⲟⲩ ϩⲉⲗⲏⲛⲟⲥ ⲉⲑⲃⲉ ⲛⲓ ϭⲓⲛ̀ϫⲟⲛⲥ ⲉⲧⲉ ϥ ⲓⲣⲓ ⲙ̀ⲙⲱ ⲟⲩ ⲛ̀ ⲛⲓ ϩⲏⲕⲓ ⲟⲩⲟϩ ⲛ̀ⲧⲉ ϥ ϫⲉⲙ ϥ ⲛ̀ⲧⲉ ϥ ⲁ̀ⲡⲩⲗⲏ ⲉ̀ⲣⲟ ϥ ⲛ̀ ϩⲁⲛ ⲡ ⲉⲧ ϩⲱⲟⲩ ϩⲱⲥ ⲉ ⲩ ⲛⲁⲓ ⲉ̀ϫⲱ ϥ ⲉ̀ⲃⲟⲗ ϩⲓⲧⲉⲛ ⲫ ϯ . ⲟⲩⲟϩ ⲉⲧ ⲁ ϥ ϫⲉⲙ ϥ ⲁ ϥ ⲥⲁϫⲓ ⲛⲉⲙⲁ ϥ ϧⲉⲛ ⲛⲁⲓ . ⲫⲏ ⲉ̀ⲧⲉ ⲙ̀ⲙⲁⲩ ⲇⲉ ϩⲱⲥ ⲁⲑ ⲛⲟⲩϯ ⲁ ϥ ⲥⲟⲩⲧⲱⲛ ⲧⲉϥ ϫⲓϫ ⲉ̀ⲃⲟⲗ ⲛ̀ϣⲟⲩ ⲥⲟⲗⲡ ⲥ ⲁ ϥ ϯ ⲛ̀ ⲟⲩ ϣⲉⲛⲕⲟⲩⲣ ⲉ̀ϧⲟⲩⲛ ϧⲉⲛ ⲡ ϩⲟ ⲙ̀ ⲡⲉⲛ ⲓⲱⲧ ⲁⲡⲁ ϣⲉⲛⲟⲩϯ . ϧⲉⲛ ϯ ⲟⲩⲛⲟⲩ ⲉⲧ ⲁ ϥ ϣⲟⲕϩ ϥ ⲓⲥ ⲟⲩⲁⲓ ⲁ ϥ ϯ ⲙ̀ ⲡⲉϥ ⲟⲩⲟⲓ ⲉ̀ ⲡⲓ ⲁⲑⲛⲟⲩϯ ⲉ̀ⲧⲉ ⲙ̀ⲙⲁⲩ ⲉ̀ ⲁ ϥ ⲓ̀ ⲉ̀ϩⲣⲏⲓ ϧⲉⲛ ⲛⲓ ⲡⲗⲁⲧⲓⲁ ⲛ̀ⲧⲉ ϯ ⲡⲟⲗⲓⲥ ⲉ ϥ ϩⲓϩⲟϯ ⲉ̀ⲃⲟⲗ ⲙ̀ ⲙⲁϣⲱ ϩⲱⲥ ⲟⲩ ⲛⲓϣϯ ⲛ̀ⲧⲉ ⲡ ⲟⲩⲣⲟ ⲟⲩⲟϩ ⲁ ϥ ⲁ̀ⲙⲟⲛⲓ ⲙ̀ ⲡ ϥⲱⲓ ⲛ̀ⲧⲉ ⲧⲉϥ ⲁⲫⲉ ⲁ ϥ ϯ ⲛⲁ ϥ ⲛ̀ ⲟⲩ ϣⲉⲛⲕⲟⲩⲣ ⲉ̀ϧⲟⲩⲛ ϧⲉⲛ ⲡⲉϥ ϩⲟ ⲟⲩⲟϩ ⲁ ϥ ⲥⲱⲕ ⲙ̀ⲙⲟ ϥ ϧⲉⲛ ϯ ⲡⲟⲗⲓⲥ ⲧⲏⲣ ⲥ ⲉⲣⲉ ⲟⲩ ⲛⲓϣϯ ⲙ̀ ⲙⲏϣ ⲟⲩⲉϩ ⲛ̀ⲥⲱ ϥ ϣⲁⲧⲉ ϥ ϭⲓⲧ ϥ ⲉ̀ⲃⲟⲗ ⲉ̀ϫⲉⲛ ⲫ ⲓⲁⲣⲟ ⲟⲩⲟϩ ⲁ ϥ ⲥⲱⲕ ⲙ̀ⲙⲟ ϥ ⲉ̀ ⲡ ⲉⲥⲏⲧ ⲉ̀ ⲡⲓ ⲙⲱⲟⲩ ⲟⲩⲟϩ ⲁ ⲩ ⲱⲙⲥ ⲙ̀ ⲡ ⲃ̅ ⲟⲩⲟϩ ⲙ̀ⲡ ⲟⲩ ⲕⲟⲧ ⲟⲩ ⲉ̀ ⲛⲁⲩ ⲉ̀ⲣⲱ ⲟⲩ ⲛ̀ ⲕⲉ ⲥⲟⲡ ϩⲱⲥ ⲇⲉ ⲛ̀ⲧⲉ ⲟⲩⲟⲛ ⲛⲓⲃⲉⲛ ⲉⲧ ⲁ ⲩ ⲛⲁⲩ ⲉ̀ⲣⲱ ⲟⲩ ⲛ̀ⲧ ⲟⲩ ϫⲟ ⲥ ϫⲉ ⲑⲁⲓ ⲟⲩ ⲉ̀ⲝⲟⲩⲥⲓⲁ ⲛ̀ⲧⲉ ⲫ ϯ ⲧⲉ ⲉⲧ ⲁ ϥ ⲟⲩⲟⲣⲡ ⲥ ⲉ̀ ϭⲓ ⲙ̀ ⲡ ϣⲓϣ ⲙ̀ ⲡⲓ ⲁⲥⲉⲃⲏⲥ ⲛ̀ ϩⲉⲗⲏⲛⲟⲥ ⲉ̀ⲧⲉ ⲙ̀ⲙⲁⲩ ⲛ̀ ⲭⲱⲗⲉⲙ ⲉⲑⲃⲉ ⲡ ⲁϣⲁⲓ ⲛ̀ ⲛⲓ ϭⲓⲛ̀ϫⲟⲛⲥ ⲉⲧⲉ ϥ ⲓⲣⲓ ⲙ̀ⲙⲱ ⲟⲩ . ⲟⲩⲟϩ ⲡⲁⲓ ⲣⲏϯ ⲛⲁ ⲩ ϯ ⲱⲟⲩ ⲙ̀ ⲫ ϯ ⲫⲏ ⲉⲧ ⲓⲣⲓ ⲛ̀ ⲛⲓ ϣⲫⲏⲣⲓ ϧⲉⲛ ⲛⲉⲛ ϫⲓϫ ⲛ̀ ⲛⲉϥ ⲥⲱⲧⲡ . ⲁ ϥ ⲧⲱⲛ ϥ ⲟⲛ ⲛ̀ ⲟⲩ ⲥⲏⲟⲩ ⲛ̀ϫⲉ ⲡⲉⲛ ⲓⲱⲧ ⲉⲑ ⲟⲩⲁⲃ ⲁⲡⲁ ϣⲉⲛⲟⲩϯ ⲉ ⲑⲣⲉ ϥ ϣⲉ ⲉ̀ ⲡⲓ ϯⲙⲓ ⲡⲗⲉⲩⲓⲧ ϫⲉ ϩⲓⲛⲁ ⲉϥⲉ̀ ⲧⲁⲟⲩⲟ ⲉ̀ϧⲣⲏⲓ ⲛ̀ ⲛⲓ ⲓ̀ⲇⲱⲗⲟⲛ ⲉⲧ ϧⲉⲛ ⲡⲓ ⲙⲁ ⲉ̀ⲧⲉ ⲙ̀ⲙⲁⲩ . ⲟⲩⲟϩ ϧⲉⲛ ⲡ ϫⲓⲛⲑ̀ⲣⲟⲩⲉⲙⲓ ⲛ̀ϫⲉ ϩⲉⲗⲏⲛⲟⲥ ⲉ̀ⲧⲉ ⲙ̀ⲙⲁⲩ ⲁ ⲩ ϣⲉ ⲛⲱ ⲟⲩ ⲁ ⲩ ϣⲱⲕⲓ ϧⲉⲛ ⲡⲓ ⲙⲁ ⲛ̀ ⲙⲟϣⲓ ⲉ̀ϧⲟⲩⲛ ⲉ̀ ⲡⲓ ϯⲙⲓ ⲁ ⲩ ⲑⲱⲙⲥ ⲛ̀ ϩⲁⲛ ⲫⲁⲣⲙⲁⲅⲓⲁ ⲕⲁⲧⲁ ⲛⲟⲩ ϫⲱⲙ ⲉ ⲩ ⲟⲩⲱϣ ⲉ̀ ϯ ⲛ̀ ⲟⲩ ϣⲱϣⲧ ⲙ̀ ⲡⲓ ⲙⲱⲓⲧ ⲙ̀ ⲙⲟϣⲓ . ⲡⲉⲛ ⲓⲱⲧ ⲇⲉ ⲁⲡⲁ ϣⲉⲛⲟⲩϯ ⲁ ϥ ⲁ̀ⲗⲏⲓ ⲉ̀ ⲡⲉϥ ⲓⲱ ⲟⲩⲟϩ ⲉⲧ ⲁ ϥ ⲉⲣ ϩⲏⲧ ⲥ ⲙ̀ ⲙⲟϣⲓ ⲉ̀ ⲡⲓ ⲙⲱⲓⲧ ⲉ̀ϣⲱⲡ ⲛ̀ⲧⲉ ϥ ⲫⲟϩ ⲉ̀ ⲡⲓ ⲙⲁ ⲉⲧ ⲁ ⲩ ⲑⲱⲙⲥ ⲛ̀ ⲛⲓ ⲫⲁⲣⲙⲁⲅⲓⲁ ⲛ̀ϧⲏⲧ ϥ ϣⲁⲣⲉ ⲡ ⲓⲱ ⲟϩⲓ ⲉ̀ⲣⲁⲧ ϥ ⲟⲩⲟϩ ⲛ̀ⲧⲉ ϥ ϣⲱⲕⲓ ⲛ̀ ⲧⲉϥ ⲫⲁⲧ . ϧⲉⲛ ϯ ⲟⲩⲛⲟⲩ ϣⲁ ⲩ ⲟⲩⲱⲛϩ ⲉ̀ⲃⲟⲗ ⲛ̀ϫⲉ ⲛⲓ ⲫⲁⲣⲙⲁⲅⲓⲁ ⲛ̀ⲧⲱ ⲟⲩ ⲟⲩⲟϩ ϣⲁⲣⲉ ⲡⲁ ⲓⲱⲧ ⲥⲁϫⲓ ⲛⲉⲙ ⲡⲓ ϩⲩⲡⲉⲣⲉⲧⲏⲥ ϫⲉ ⲥⲟⲕ ⲟⲩ ⲛ̀ⲧⲉ ⲕ ⲁ̀ϣ ⲟⲩ ⲉ̀ ⲡⲟⲩ ⲙⲟⲩⲧ . ⲟⲩ ⲙⲏϣ ⲛ̀ ⲥⲟⲡ ϣⲁⲣⲉ ⲡⲓ ϩⲩⲡⲉⲣⲉⲧⲏⲥ ⲉⲑ ⲙⲟϣⲓ ⲛⲉⲙⲁ ϥ ϩⲓⲟⲩⲓ̀ ⲉ̀ ⲡⲓ ⲓⲱ ϫⲉ ⲙⲟϣⲓ . ⲡⲁ ⲓⲱⲧ ⲇⲉ ϣⲁ ϥ ⲥⲁϫⲓ ⲛⲉⲙⲁ ϥ ϫⲉ ⲭⲁ ϥ , ϥ ⲉⲙⲓ ⲅⲁⲣ ⲉ̀ ⲫⲏ ⲉⲧⲉ ϥ ⲓⲣⲓ ⲙ̀ⲙⲟ ϥ . ⲟⲩⲟϩ ⲟⲛ ⲛⲉ ϣⲁ ϥ ϫⲟ ⲥ ⲙ̀ ⲡⲓ ϩⲩⲡⲉⲣⲉⲧⲏⲥ ϫⲉ ϭⲓ ⲛ̀ ⲛⲓ ⲥⲕⲉⲩⲟⲥ ⲛ̀ⲧⲉ ⲕ ⲭⲁ ⲩ ⲛ̀ⲧⲟⲧ ⲕ ϣⲁⲧⲉ ⲛ ϣⲉ ⲉ̀ϧⲟⲩⲛ ⲉ̀ ⲡⲓ ϯⲙⲓ ⲛ̀ⲧⲉ ⲛ ⲁ̀ϣ ⲟⲩ ⲉ̀ ⲡⲟⲩ ⲙⲟⲩⲧ . ⲉⲧ ⲁ ϥ ϣⲉ ⲇⲉ ⲉ̀ϧⲟⲩⲛ ⲉ̀ ⲡⲓ ϯⲙⲓ ⲁ̀ ⲛⲓ ϩⲉⲗⲏⲛⲟⲥ ⲛⲁⲩ ⲉ̀ⲣⲟ ϥ ⲛⲉⲙ ⲛⲓ ⲥⲕⲉⲩⲟⲥ ⲛ̀ ϩⲓⲕ ⲉ ⲩ ϧⲉⲛ ⲛⲉⲛ ϫⲓϫ ⲙ̀ ⲡⲓ ϩⲩⲡⲉⲣⲉⲧⲏⲥ . ϧⲉⲛ ϯ ⲟⲩⲛⲟⲩ ⲁ ⲩ ⲫⲱⲧ ⲟⲩⲟϩ ⲁ ⲩ ⲉⲣ ⲁⲑ ⲟⲩⲱⲛϩ ⲉ̀ⲃⲟⲗ . ⲡⲁ ⲓⲱⲧ ⲇⲉ ⲁ ϥ ϯ ⲙ̀ ⲡⲉϥ ⲟⲩⲟⲓ ⲉ̀ϧⲟⲩⲛ ⲉ̀ ⲡⲓ ⲉⲣⲫⲉⲓ ⲁ ϥ ⲟⲩⲱϫⲡ ⲛ̀ ⲛⲓ ⲓ̀ⲇⲱⲗⲟⲛ ⲉ̀ϫⲉⲛ ⲛⲟⲩ ⲉⲣⲏⲟⲩ ⲁ ϥ ⲧⲁⲕⲱ ⲟⲩ . ⲙⲉⲛⲉⲛⲥⲁ ⲛⲁⲓ ⲛⲉ ⲟⲩⲟⲛ ⲟⲩ ⲙⲟⲩⲓ̀ ⲥⲁ ⲡ ⲉⲙⲉⲛⲧ ⲙ̀ ⲫ ⲓⲁⲣⲟ ⲉⲣⲉ ⲟⲩⲟⲛ ϩⲁⲛ ϭⲱⲙ ⲣⲏⲧ ⲛ̀ϧⲏⲧ ⲥ ⲉ̀ ϣⲁ ⲩ ⲙⲟⲩϯ ⲉ̀ⲣⲟ ⲥ ϫⲉ ⲑ ⲙⲟⲩⲓ̀ ⲙ̀ ⲡⲁⲛⲉϩⲏⲟⲩ ⲉ ⲥ ⲭⲏ ⲙ̀ ⲡⲉ ⲙ̀ⲑⲟ ⲉ̀ⲃⲟⲗ ⲛ̀ ϯ ⲡⲟⲗⲓⲥ ϣⲙⲓⲛ ⲡⲉ . ⲛⲓ ϭ̅ⲥ̅ ⲇⲉ ⲛ̀ⲧⲉ ⲛⲓ ϭⲱⲙ ⲉ̀ⲧⲉ ⲙ̀ⲙⲁⲩ ⲛⲉ ϩⲁⲛ ϩⲉⲗⲏⲛⲟⲥ ⲛⲉ ⲉ ⲩ ⲥⲓϯ ⲛ̀ ⲛⲓ ⲏⲣⲡ ⲉⲑ ⲗⲟⲙⲥ ⲛ̀ⲧⲉ ϯ ⲙⲟⲩⲓ̀ ⲉ̀ϫⲉⲛ ⲛⲓ ⲟⲩⲓⲏ ⲕⲁⲧⲁ ⲣⲟⲙⲡⲓ ⲉ ⲩ ϣⲓϯ ⲙ̀ⲙⲱ ⲟⲩ ϧⲉⲛ ⲟⲩ ϭⲓⲛ̀ϫⲟⲛⲥ ⲙ̀ ⲫⲏ ⲉⲧⲉ ⲛ̀ⲧ ⲱⲟⲩ ⲁⲛ . ⲛⲓ ⲟⲩⲓⲏ ⲇⲉ ⲉ̀ⲧⲉ ⲙ̀ⲙⲁⲩ ⲁ ⲩ ⲧⲱⲟⲩⲛ ⲁ ⲩ ⲓ̀ ⲉ̀ ⲡⲓ ⲙⲟⲛⲁⲥⲧⲏⲣⲓⲟⲛ ⲁ ⲩ ϯ ϩⲟ ⲉ̀ ⲡⲁ ⲓⲱⲧ ⲉⲑ ⲟⲩⲁⲃ ⲙ̀ ⲡⲣⲟⲫⲏⲧⲏⲥ ⲁⲡⲁ ϣⲉⲛⲟⲩϯ ⲟⲩⲟϩ ⲁ ⲩ ϫⲱ ⲉ̀ⲣⲟ ϥ ⲛ̀ ⲛⲓ ϭⲓⲛ̀ϫⲟⲛⲥ ⲉⲧⲉⲣⲉ ⲛⲓ ⲣⲱⲙⲓ ⲓⲣⲓ ⲙ̀ⲙⲱ ⲟⲩ ⲛⲱ ⲟⲩ ⲛⲉⲙ ⲡⲓ ϩⲟϫϩⲉϫ ⲉⲧ ⲟⲩ ⲛ̀ϧⲏⲧ ϥ . ⲡⲁ ⲓⲱⲧ ⲇⲉ ⲙ̀ ⲡⲣⲟⲫⲏⲧⲏⲥ ⲡⲉϫⲁ ϥ ⲛⲱ ⲟⲩ ϫⲉ ⲧⲉⲛ ⲑⲏⲛⲟⲩ ⲛ̀ⲧⲉ ⲧⲉⲛ ϩⲱⲗ ⲟⲩⲟϩ ⲫ ϯ ⲛⲁ ⲉⲣ ⲡⲉⲧⲉⲛ ϩⲁⲡ . ⲟⲩⲟϩ ⲁ ϥ ⲧⲱⲛ ϥ ⲛ̀ϫⲉ ⲡⲉⲛ ⲓⲱⲧ ⲙ̀ ⲡⲣⲟⲫⲏⲧⲏⲥ ⲁⲡⲁ ϣⲉⲛⲟⲩϯ ϧⲉⲛ ⲡⲓ ⲉ̀ϫⲱⲣϩ ⲁ ϥ ϣⲉ ⲉ̀ⲃⲟⲗ ⲉ̀ ϯ ⲙⲟⲩⲓ̀ ⲉ̀ⲧⲉ ⲙ̀ⲙⲁⲩ ⲉⲧ ϩⲓϫⲉⲛ ⲛⲓ ⲙⲱⲟⲩ ⲉⲣⲉ ⲛⲓ ϭⲱⲙ ⲣⲏⲧ ϩⲓϫⲱ ⲥ ⲁ ϥ ϯ ⲛ̀ ⲟⲩ ϣⲉ ⲛ̀ ⲃⲁⲓ ϧⲉⲛ ⲡⲓ ⲕⲁϩⲓ ⲛ̀ⲧⲉ ϯ ⲙⲟⲩⲓ ⲙ̀ ⲡⲓ ⲕⲟⲩϫⲓ ⲛ̀ ⲃⲁⲓ ⲉⲧ ϧⲉⲛ ⲧⲉϥ ϫⲓϫ ⲟⲩⲟϩ ⲡⲉϫⲁ ϥ ϫⲉ ⲉ ⲓ ϫⲱ ⲉ̀ⲣⲟ ⲛ̀ⲑⲟ ⲱ̀ ϯ ⲙⲟⲩⲓ̀ ⲛ̀ⲧⲉ ⲡⲁⲛⲉϩⲏⲟⲩ ⲙⲁϣⲉ ⲛⲉ ⲉ ⲑ ⲙⲏϯ ⲙ̀ ⲫ ⲓⲁⲣⲟ ⲛ̀ⲧ ⲉ ⲱⲙⲥ ϣⲁ ⲉⲛⲉϩ ⲛ̀ ⲥⲉ ⲕⲏⲛ ⲉ ⲩ ϯ ϧⲓⲥⲓ ⲛ̀ ⲛⲓ ϩⲏⲕⲓ ⲉⲑⲃⲏ ϯ . ϧⲉⲛ ϯ ⲟⲩⲛⲟⲩ ⲁ̀ ϯ ⲙⲟⲩⲓ̀ ⲛⲉⲙ ⲛⲓ ϭⲱⲙ ⲛⲉⲙ ⲛⲓ ⲭⲁⲙⲁⲛⲱⲟⲩⲓ̀ ⲟⲩⲱⲧⲉⲃ ⲁ ⲩ ϣⲉ ⲉ ⲑ ⲙⲏϯ ⲙ̀ ⲫ ⲓⲁⲣⲟ ⲟⲩⲟϩ ⲁ̀ ⲡⲓ ⲙⲱⲟⲩ ϩⲱⲃⲥ ⲉ̀ⲃⲟⲗ ϩⲓϫⲱ ⲟⲩ ⲙ̀ⲡⲁⲧⲉ ⲡⲓ ⲟⲩⲱⲓⲛⲓ ⲓ̀ ⲉ̀ⲃⲟⲗ ⲟⲩⲟϩ ⲁ ⲛⲓ ⲉϫⲏⲟⲩ ⲉⲣ ϩⲱⲧ ⲉ̀ϫⲱ ⲟⲩ . ⲡⲁⲓ ⲣⲏϯ ⲁ ⲫ ⲣⲁⲛ ⲙ̀ ⲫ ϯ ϭⲓ ⲱ̀ⲟⲩ ⲉ̀ⲃⲟⲗ ϩⲓⲧⲉⲛ ⲡⲉⲛ ⲓⲱⲧ ⲉⲑ ⲟⲩⲁⲃ ⲁⲡⲁ ϣⲉⲛⲟⲩϯ ⲡⲓ ⲑ ⲙⲏⲓ . ⲁ ⲥ ϣⲱⲡⲓ ⲇⲉ ⲟⲛ ⲛ̀ ⲟⲩ ⲥⲟⲡ ⲁ ⲟⲩ ⲉ̀ϩⲟⲟⲩ ⲛ̀ ϣⲁⲓ ϣⲱⲡⲓ ϧⲉⲛ ⲡⲓ ⲙⲟⲛⲁⲥⲧⲏⲣⲓⲟⲛ ⲉ̀ ⲫⲁ ⲛⲉⲛ ⲓⲟϯ ⲡⲉ ⲁ ϩⲁⲛ ⲟⲩⲟⲛ ϧⲉⲛ ⲛⲓ ⲕⲗⲏⲣⲓⲕⲟⲥ ⲛⲉⲙ ⲛⲓ ⲯⲁⲗⲧⲏⲥ ⲓ̀ ⲉ̀ϧⲟⲩⲛ ⲉ̀ ⲡⲓ ⲙⲟⲛⲁⲥⲧⲏⲣⲓⲟⲛ ⲁ ⲩ ϯ ⲡ ⲟⲩⲟⲓ ⲉ̀ϧⲟⲩⲛ ⲉ̀ ⲡⲁ ⲓⲱⲧ ⲁⲡⲁ ϣⲉⲛⲟⲩϯ ⲁ ⲩ ⲉⲣ ⲉⲧⲓⲛ ⲙ̀ⲙⲟ ϥ ⲛ̀ ⲟⲩ ⲕⲟⲩϫⲓ ⲛ̀ ⲏⲣⲡ . ⲧⲟⲧⲉ ⲁ ϥ ϯ ⲧⲟⲩ ⲭ̀ⲣⲓⲁ ⲛⲱ ⲟⲩ . ⲙⲉⲛⲉⲛⲥⲱ ⲥ ⲁ ⲩ ⲉⲣ ⲉⲧⲓⲛ ⲙ̀ⲙⲟ ϥ ⲛ̀ ϩⲁⲛ ⲕⲉ ⲭⲱⲟⲩⲛⲓ ⲟⲩⲟϩ ⲁ ϥ ⲧⲏⲓⲧ ⲟⲩ ⲛⲱ ⲟⲩ ⲉ ϥ ⲣⲁϣⲓ . ⲟⲙⲟⲓⲱⲥ ⲟⲛ ⲁ ⲩ ⲟⲩⲁϩⲉⲙ ⲉⲣ ⲉⲧⲓⲛ ⲙ̀ⲙⲟ ϥ ϧⲉⲛ ⲧⲟⲩ ⲙⲉⲧ ⲁⲧ ⲥⲓ ⲟⲩⲟϩ ⲡⲁⲗⲓⲛ ⲁ ϥ ϯ ⲛⲱ ⲟⲩ ⲙ̀ ⲫ ⲙⲁϩ ⲅ ⲛ̀ ⲥⲟⲡ . ⲁ ⲛⲏ ⲉⲧ ϩⲉⲙⲥⲓ ϧⲁⲧⲟⲧ ϥ ⲉⲣ ϣⲫⲏⲣⲓ ⲛ̀ⲧⲉ ϥ ⲙⲉⲧ ⲣⲉϥ ϣⲉⲛϩⲏⲧ ⲟⲩⲟϩ ⲡⲉϫⲱ ⲟⲩ ⲛⲁ ϥ ϫⲉ ⲁⲩϣⲁⲛ ⲟϩⲓ ⲉ ⲩ ⲉⲣ ⲉⲧⲓⲛ ⲙ̀ⲙⲟ ⲕ ⲭ ⲛⲁ ⲟϩⲓ ⲉ ⲕ ϯ ⲛⲱ ⲟⲩ ; ⲡⲉϫⲁ ϥ ⲛⲱ ⲟⲩ ϫⲉ ⲥⲉ . ⲁⲗⲗⲁ ⲥⲉ ⲛⲁ ⲟⲩⲁϩ ⲧⲟⲧ ⲟⲩ ⲉ̀ ⲥⲱ ⲁⲛ ⲛ̀ⲥⲁ ⲛⲏ ⲉⲧ ϧⲉⲛ ⲡⲁⲓ ⲙⲁ ⲉ̀ⲡⲓⲇⲏ ⲙ̀ⲙⲟⲛ ⲧⲟⲩ ϩⲉⲗⲡⲓⲥ ⲙ̀ⲙⲁⲩ ϧⲉⲛ ⲡⲓ ⲕⲉ ⲉ̀ⲱⲛ . ⲁ ϥ ϣⲱⲡⲓ ⲇⲉ ⲟⲛ ⲛ̀ ⲟⲩ ⲥⲏⲟⲩ ⲛ̀ϫⲉ ⲟⲩ ϩⲉⲗⲏⲛⲟⲥ ⲉ̀ ⲡⲉϥ ⲣⲁⲛ ⲡⲉ ⲕⲉⲥⲓⲟⲥ ⲫⲁⲓ ⲛⲉ ⲟⲩ ⲁⲥⲉⲃⲏⲥ ⲡⲉ ⲙ̀ ⲡⲓ ϩⲟⲩⲟ̀ ⲟⲩⲟϩ ⲛⲁ ϥ ⲉⲣ ⲃⲗⲁⲥⲫⲏⲙⲓⲛ ⲉ̀ ⲡ ⲭ̅ⲥ̅ ⲉ ϥ ϫⲉ ⲟⲩⲁ ⲉ̀ⲣⲟ ϥ ϧⲉⲛ ⲧⲉϥ ⲙⲉⲧ ⲥⲟϫ ⲛⲉⲙ ⲧⲉϥ ⲙⲉⲧ ⲡⲁⲛⲟⲩⲣⲅⲓⲁ ⲉⲧ ϩⲱⲟⲩ . ⲡⲉⲛ ⲓⲱⲧ ⲇⲉ ⲛ̀ ⲇⲓⲕⲉⲟⲥ ⲉⲧ ⲁ ϥ ⲉⲙⲓ ⲉ̀ ⲛⲉϥ ⲙⲉⲧ ⲣⲉϥ ϫⲉ ⲟⲩⲁ ⲁ ϥ ⲥϩⲟⲩⲱⲣ ϥ ⲉ ϥ ϫⲱ ⲙ̀ⲙⲟ ⲥ ϫⲉ ⲉⲩⲉ̀ ⲙⲟⲩⲣ ⲙ̀ ⲡⲉϥ ⲗⲁⲥ ⲉ̀ ϯ ⲓⲛⲓ ⲛ̀ⲧⲉ ⲧⲉϥ ϭⲁⲗⲟϫ ⲉ̀ϧⲣⲏⲓ ϧⲉⲛ ⲁⲙⲉⲛϯ . ⲟⲩⲟϩ ⲉⲧ ⲁ ϥ ⲙⲟⲩ ⲫⲁⲓ ⲡⲉ ⲡⲓ ⲣⲏϯ ⲉⲧ ⲁ ⲩ ⲁⲓ ⲥ ⲛⲁ ϥ . ⲁ ϥ ⲉⲣ ⲙⲉⲑⲣⲉ ⲛⲁ ⲛ ⲛ̀ϫⲉ ⲡⲁ ⲓⲱⲧ ϫⲉ ⲁ ⲓ ⲉⲣ ⲑⲉⲱⲣⲓⲛ ⲙ̀ⲙⲟ ϥ ⲛ̀ϧⲣⲏⲓ ϧⲉⲛ ⲁ̀ⲙⲉⲛϯ ⲉⲣⲉ ⲡⲉϥ ⲗⲁⲥ ⲙⲏⲣ ⲉ̀ ϯ ⲓ̀ⲛⲓ ⲛ̀ⲧⲉ ⲧⲉϥ ϭⲁⲗⲟϫ ⲉⲩⲉ ⲣ ⲃⲁⲥⲁⲛⲓⲍⲓⲛ ⲙ̀ⲙⲟ ϥ ϧⲉⲛ ⲟⲩ ⲙⲉⲧ ⲁⲧ ϯⲁⲥⲟ ⲉⲑⲃⲉ ⲧⲉϥ ⲙⲉⲧ ⲁⲥⲉⲃⲏⲥ .
1	0	sText1	ⲁ ⲥ ϣⲱⲡⲓ ⲇⲉ ⲛ̀ ⲟⲩ ⲥⲏⲟⲩ ⲁ ⲟⲩ ⲛⲓϣϯ ⲛ̀ ϣⲁⲣⲕⲉ ϣⲱⲡⲓ ⲟⲩⲟϩ ⲁ̀ ⲛⲓ ⲣⲱⲙⲓ ⲛ̀ⲧⲉ ⲡⲑⲟϣ ϣⲙⲓⲛ ⲛⲉⲙ ⲛⲁ ⲡⲑⲟϣ ⲡⲥⲟⲓ ⲁ ⲩ ⲑⲱⲟⲩϯ ⲉ̀ ⲡⲁ ⲓⲱⲧ ⲉ ⲑⲣⲉ ϥ ϣⲁⲛϣ ⲉ̀ⲣⲱ ⲟⲩ . ⲡⲁ ⲓ̀ⲱⲧ ⲇⲉ ⲁ ϥ ϯ ⲱⲓⲕ ⲛⲱ ⲟⲩ ϣⲁⲧⲉ ⲛⲓ ⲱⲓⲕ ⲕⲏⲛ ⲟⲩⲟϩ ⲁ̀ ⲡⲓ ⲥⲟⲛ ⲉⲧ ⲭⲏ ϩⲓϫⲉⲛ ⲡⲓ ⲙⲁ ⲛ̀ ⲭⲁⲱⲓⲕ ⲓ̀ ϣⲁ ⲡⲉⲛ ⲓ̀ⲱⲧ ⲁⲡⲁ ϣⲉⲛⲟⲩϯ ⲡⲉϫⲁ ϥ ⲛⲁ ϥ ϫⲉ ⲡⲁ ⲓ̀ⲱⲧ ⲁ̀ ⲡⲓ ⲥⲙⲟⲩ ϣⲱⲡⲓ ϧⲉⲛ ⲛⲓ ⲱⲓⲕ ⲉ ⲕ ⲛⲁ ⲉⲣ ⲟⲩ ⲛ̀ ⲛⲓ ⲙⲏϣ ⲉⲧ ⲑⲟⲩⲏⲧ ⲉ̀ⲣⲟ ⲛ ⲛⲉⲙ ⲛⲓ ⲥⲛⲏⲟⲩ ; ⲁ ϥ ⲉⲣ ⲟⲩⲱ̀ ⲛ̀ϫⲉ ⲡⲁ ⲓ̀ⲱⲧ ⲉ ϥ ϫⲱ ⲙ̀ⲙⲟ ⲥ ⲛⲏ ⲓ ⲛⲉⲙ ⲫⲏ ⲉⲧ ⲥⲱⲣ ⲛ̀ ⲛⲓ ⲱⲓⲕ ϫⲉ ⲙⲁϣⲉ ⲛⲱ ⲧⲉⲛ ⲱ̀ⲗⲓ ⲙ̀ ⲡ ⲥⲉⲡⲓ ⲛ̀ⲧⲉ ⲛⲓ ⲱⲓⲕ ⲛⲉⲙ ⲛⲓ ⲕⲟⲩϫⲓ ⲛ̀ ⲗⲁⲕϩ ϩⲟⲣⲡ ⲟⲩ ⲙⲏⲓⲧ ⲟⲩ ⲛ̀ ⲛⲓ ⲙⲏϣ ⲉ ⲑⲣ ⲟⲩ ⲟⲩⲱⲙ . ⲁ̀ⲛⲟⲛ ⲇⲉ ⲁ ⲛ ϣⲉ ⲕⲁⲧⲁ ⲡⲉϥ ⲥⲁϫⲓ ⲁ ⲛ ⲟ̀ⲗ ⲟⲩ ⲟⲩⲟϩ ⲙⲡⲉ ⲛ ⲭⲁ ϩⲗⲓ ⲉ̀ ⲫⲁϩⲟⲩ ⲟⲩⲟϩ ⲁⲛⲓ̀ ϣⲁⲣⲟ ϥ ⲁ ⲛ ⲧⲁⲙⲟ ϥ ϫⲉ ⲙ̀ⲡⲉ ⲛ ⲭⲁ ϩⲗⲓ ⲉ̀ ⲫⲁϩⲟⲩ ⲟⲩⲟϩ ⲡⲉϫⲁ ϥ ⲛⲁ ⲛ ϫⲉ ⲁⲣⲓ ⲡⲣⲟⲥⲉⲩⲭⲉⲥⲑⲉ ⲙ̀ ⲫ ϯ ϥ ⲛⲁ ⲑⲣⲉ ⲡⲉϥ ⲥⲙⲟⲩ ϣⲱⲡⲓ ϣⲁ ⲧⲉⲧⲉⲛ ⲟⲩⲱⲙ ⲧⲏⲣ ⲟⲩ . ⲁ̀ⲛⲟⲛ ⲇⲉ ⲙ̀ⲡⲉ ⲛ ⲟⲩⲱϣ ⲉ̀ ⲉⲣ ⲁⲧ ⲥⲱⲧⲉⲙ ⲁⲗⲗⲁ ⲁ ⲛ ϣⲉ ⲉ̀ⲃⲟⲗ ⲟⲩⲟϩ ⲉ̀ⲧ ⲁ ⲡⲓ ⲛⲁⲩ ϣⲱⲡⲓ ⲁ ⲛ ϩⲱⲗ ϫⲉ ⲛⲁ ⲛ ⲟⲩⲱⲛ ⲙ̀ ⲡⲓ ⲣⲟ ⲛ̀ⲧⲉ ⲡⲓ ⲙⲁ ⲛ̀ ⲭⲁⲱⲓⲕ ⲡⲉ ⲁ ⲡⲓ ⲥⲙⲟⲩ ⲛ̀ⲧⲉ ⲫ ϯ ϧⲁϯ ⲉ̀ⲃⲟⲗ ϩⲓϫⲱ ⲛ ⲉ ⲛ ⲥⲁⲃⲟⲗ ⲙ̀ ⲡⲓ ⲣⲟ ⲛ̀ⲧⲉ ⲡⲓ ⲙⲁ ⲛ̀ ⲭⲁⲱⲓⲕ ⲟⲩⲟϩ ⲡⲁⲓ ⲣⲏϯ ⲁ̀ ⲛⲓ ⲙⲏϣ ⲟⲩⲱⲙ ⲁ ⲩ ⲥⲓ ⲁ ⲩ ϯ ⲱ̀ⲟⲩ ⲙ̀ ⲫ ϯ ⲛⲉⲙ ⲡⲉⲛ ⲓ̀ⲱⲧ . ⲁ ⲥ ϣⲱⲡⲓ ⲟⲛ ⲛ̀ ⲟⲩ ⲥⲟⲡ ⲁ̀ ⲛⲓ ⲁ̀ⲙⲣⲏⲟⲩ ⲭⲣⲉⲙⲣⲉⲙ ⲉⲑⲃⲉ ⲛⲓ ⲕⲉⲣⲙⲓ ⲉ̀ ⲧⲟⲩ ⲱ̀ⲗⲓ ⲙ̀ⲙⲱ ⲟⲩ ⲉ̀ⲃⲟⲗ . ⲁ̀ ⲡⲉⲛ ⲓ̀ⲱⲧ ⲉ̀ⲙⲓ ⲟⲩⲟϩ ⲡⲉϫⲁ ϥ ⲛⲱ ⲟⲩ ϫⲉ ⲟⲩⲟⲛ ⲟⲩⲏⲣ ⲛ̀ ϭⲣⲱⲡ ⲙ̀ⲙⲁⲩ ; ⲡⲉϫⲱ ⲟⲩ ⲛⲁ ϥ ϫⲉ ⲟⲩⲟⲛ ⲓ̅ⲁ̅ ⲙ̀ⲙⲁⲩ . ⲡⲉϫⲉ ⲡⲁ ⲓ̀ⲱⲧ ⲛⲱ ⲟⲩ ϫⲉ ⲙⲁϣⲉ ⲛⲱ ⲧⲉⲛ ⲫⲏ ⲉⲧ ϧⲉⲛ ⲑ ⲙⲏϯ ⲛ̀ⲧⲱ ⲟⲩ ⲕⲉⲣⲙⲓ ⲛⲓⲃⲉⲛ ⲉ̀ ϣⲁⲣⲉ ⲧⲉⲛ ⲉ̀ⲛ ⲟⲩ ⲉ̀ⲃⲟⲗ ϧⲉⲛ ⲡⲓ ⲓ̅ ⲛ̀ ϭⲱⲣⲡ ϩⲓⲧ ⲟⲩ ⲉ̀ ⲫⲏ ϧⲉⲛ ⲑ ⲙⲏϯ ⲟⲩⲟϩ ϯ ⲛⲁϩϯ ⲉ̀ ⲫ ϯ ⲛⲉⲙ ⲛⲓ ⲡⲣⲟⲥⲉⲩⲭⲏ ⲛ̀ⲧⲉ ⲛⲏ ⲉⲑ ⲟⲩⲁⲃ ϫⲉ ϥ ⲛⲁ ⲙⲟϩ ⲁⲛ ϣⲁ ⲉ̀ⲛⲉϩ . ⲟⲩⲟϩ ⲉ̀ⲧ ⲁ ⲩ ⲓⲣⲓ ⲕⲁⲧⲁ ⲡⲉϥ ⲥⲁϫⲓ ⲛ̀ ⲑ ⲙⲏⲓ ⲕⲉⲣⲙⲓ ⲛⲓⲃⲉⲛ ⲉ̀ ⲧⲟⲩ ⲱ̀ⲗⲓ ⲙ̀ⲙⲱ ⲟⲩ ⲉ̀ⲃⲟⲗ ϧⲉⲛ ⲡⲓ ⲓ̅ ⲛ̀ ϭⲱⲣⲡ ϣⲁ ϥ ⲟϥ ⲟⲩ ⲉ̀ⲣⲟ ϥ ⲟⲩⲟϩ ⲙ̀ⲡⲉ ϥ ⲙⲟϩ ϣⲁ ⲉ̀ϧⲟⲩⲛ ⲉ̀ ⲫ ⲟⲟⲩ ⲛ̀ⲉ̀ ϩⲟⲟⲩ . ⲙ̀ ⲡⲓ ⲥⲏⲟⲩ ⲇⲉ ⲙ̀ⲡⲁⲧ ⲟⲩ ⲕⲱⲧ ⲛ̀ ϯ ⲉⲕⲕⲗⲏⲥⲓⲁ̀ ⲁ̀ ⲡⲉⲛ ϭ̅ⲥ̅ ⲓⲏ̅ⲥ̅ ⲡ ⲭ̅ⲥ̅ ⲟⲩⲱⲛϩ ⲉ̀ ⲡⲉⲛ ⲓ̀ⲱⲧ ⲁⲡⲁ ϣⲉⲛⲟⲩϯ ⲟⲩⲟϩ ⲡⲉϫⲁ ϥ ⲛⲁ ϥ ϫⲉ ⲧⲱⲛ ⲕ ⲛ̀ⲧⲉ ⲕ ⲥⲱⲣ ⲉ̀ⲃⲟⲗ ⲛ̀ ϯ ⲉⲕⲕⲗⲏⲥⲓⲁ̀ ⲛⲉⲙ ϯ ⲥⲉⲛϯ ⲛ̀ⲧⲉ ϯ ⲙⲟⲛⲏ ⲟⲩⲟϩ ⲛ̀ⲧⲉ ⲕ ⲕⲱⲧ ⲛ̀ ⲟⲩ ⲧⲟⲡⲟⲥ ϧⲉⲛ ⲡⲁ ⲣⲁⲛ ⲛⲉⲙ ⲫⲱ ⲕ . ⲡⲉϫⲉ ⲡⲁ ⲓ̀ⲱⲧ ⲁⲡⲁ ϣⲉⲛⲟⲩϯ ⲙ̀ ⲡ ϭ̅ⲥ̅ ϫⲉ ⲡⲁ ϭ̅ⲥ̅ ⲁ ⲓ ⲛⲁ ϫⲓⲙⲓ ⲛ̀ ⲑⲱⲛ ⲛ̀ ⲟⲩ ϩⲗⲓ ⲛ̀ ⲧⲁ ϫⲕⲟ ⲉ̀ⲃⲟⲗ ⲉ̀ ⲡⲓ ⲧⲟⲡⲟⲥ ⲟⲩⲟϩ ⲛ̀ ⲧⲁ ⲕⲱⲧ ⲙ̀ⲙⲟ ϥ ; ⲡⲉϫⲉ ⲡⲓ ⲥⲱⲧⲏⲣ ⲛⲁ ϥ ϫⲉ ⲧⲱⲛ ⲕ ⲙⲁϣⲉ ⲛⲁ ⲕ ⲉ̀ϧⲟⲩⲛ ⲉ̀ ⲡⲓ ⲙⲁ ⲛ̀ ϣⲱⲡⲓ ⲉⲧ ϧⲉⲛ ⲡ ϣⲁϥⲉ ⲫⲏ ⲉ̀ⲧⲉ ⲕ ⲛⲁ ϫⲉⲙ ϥ ϧⲉⲛ ⲡⲓ ⲙⲱⲓⲧ ⲙ̀ ⲙⲟϣⲓ ⲁ̀ⲗⲓⲧ ϥ ⲛⲁ ⲕ ⲟⲩⲟϩ ⲙⲁ ϫⲕⲟ ⲉ̀ⲃⲟⲗ ⲉ̀ ⲡⲓ ⲧⲟⲡⲟⲥ ⲛ̀ϧⲏⲧ ϥ ⲟⲩⲟϩ ⲡⲁⲛⲧⲱⲥ ⲛ̀ⲧⲉ ⲕ ⲙⲉⲩⲓ̀ ϫⲉ ⲟⲩ ⲉⲛⲉⲣⲅⲓⲁ̀ ⲛ̀ⲧⲉ ⲡⲓ ⲇⲓⲁ̀ⲃⲟⲗⲟⲥ ⲧⲉ ⲙ̀ⲙⲟ ⲛ ⲁⲗⲗⲁ ⲫⲁⲓ ⲡⲉ ⲡⲓ ⲣⲏϯ ⲉⲑ ⲛⲁ ϣⲱⲡⲓ ϣⲁⲧⲉ ⲕ ⲕⲱⲧ ⲛ̀ ϯ ⲉⲕⲕⲗⲏⲥⲓⲁ̀ ⲛⲉⲙ ϯ ⲙⲟⲛⲏ ⲕⲁⲧⲁ ⲡⲁ ⲟⲩⲱϣ ⲁ̀ⲛⲟⲕ ⲡ ϭ̅ⲥ̅ ⲁ ⲓ ⲥⲁϫⲓ . ⲧⲟⲧⲉ ⲗⲟⲓⲡⲟⲛ ⲁ ϥ ⲧⲱⲛ ϥ ⲛ̀ϫⲉ ⲡⲉⲛ ⲓ̀ⲱⲧ ⲁ ϥ ϣⲉ ⲉ̀ϧⲟⲩⲛ ⲉ̀ ⲡⲓ ϣⲁϥⲉ ⲉⲧ ⲥⲁϧⲟⲩⲛ ⲟⲩⲟϩ ⲛⲁ ϥ ⲉⲣ ⲡⲣⲟⲥⲉⲩⲭⲉⲥⲑⲉ ⲙ̀ⲙⲁⲩ ⲙ̀ ⲡⲓ ⲉ̀ϫⲱⲣϩ ⲧⲏⲣ ϥ . ⲉ̀ⲧ ⲁ ϥ ⲓ̀ ⲇⲉ ⲉ ϥ ⲛⲏⲟⲩ ⲉ̀ⲃⲟⲗ ϩⲓ ⲡ ϣⲁϥⲉ ⲛ̀ ϩⲁⲛⲁ̀ⲧⲟⲟⲩⲓ̀ ⲁ ϥ ϫⲓⲙⲓ ⲛ̀ ⲟⲩ ⲕⲟⲩϫⲓ ⲛ̀ⲁ ⲥⲕⲁⲗⲱⲛⲏ ⲉ ⲥ ⲛⲁ ⲉⲣ ⲟⲩ ⲉⲣⲧⲱ ⲛ̀ ϣⲓⲏ ⲁ ϥ ⲥⲟⲩⲧⲉⲛ ⲧⲉϥ ϫⲓϫ ⲉ̀ⲃⲟⲗ ⲁ ϥ ⲟⲗ ⲥ ⲁ ϥ ⲓ̀ ⲉ̀ ϯ ⲙⲟⲛⲏ . ⲟⲩⲟϩ ⲙⲉⲛⲉⲛⲥⲱ ⲥ ⲁ ⲡⲉⲛ ϭⲥ ⲓⲏⲥ ⲓ ϣⲁ ⲡⲉⲛ ⲓⲱⲧ ⲁ ⲩ ⲙⲟϣⲓ ⲛⲉⲙ ⲛⲟⲩ ⲉⲣⲏⲟⲩ ⲁ ⲩ ⲥⲱⲣ ⲉⲃⲟⲗ ⲛ ϯ ⲥⲉⲛϯ ⲛⲧⲉ ⲡⲓ ⲧⲟⲡⲟⲥ ⲟⲩⲟϩ ⲡⲁⲓ ⲣⲏϯ ⲁ ⲡⲁ ⲓⲱⲧ ⲑⲁϣ ⲛⲓ ⲉⲣⲅⲁⲧⲏⲥ ⲛⲉⲙ ⲛⲓ ⲧⲉⲭⲛⲓⲧⲏⲥ ⲛⲉⲙ ⲛⲓ ⲗⲉⲝⲟⲥ ⲛⲉⲙ ⲛⲓ ⲁⲙϣⲏⲟⲩ ⲁ ⲩ ⲉⲣ ϩⲱⲃ ⲉ ϯ ⲉⲕⲕⲗⲏⲥⲓⲁ ⲟⲩⲟϩ ⲁ ⲩ ϫⲟⲕ ⲥ ⲉⲃⲟⲗ ⲉⲣⲉ ⲡ ϭⲥ ϯ ⲧⲟⲧ ⲟⲩ ϧⲉⲛ ⲛⲟⲩ ϩⲃⲏⲟⲩⲓ ⲧⲏⲣ ⲟⲩ ⲛⲉⲙ ϩⲱⲃ ⲛⲓⲃⲉⲛ ⲉⲧ ⲟⲩ ⲉⲣ ⲛ ⲭⲣⲓⲁ ⲙⲙⲟ ϥ . ⲁ ⲥ ϣⲱⲡⲓ ⲇⲉ ⲟⲛ ⲛ ⲟⲩ ⲥⲏⲟⲩ ⲁ ϥ ⲓ ⲛϫⲉ ⲟⲩ ⲣⲱⲙⲓ ϣⲁ ⲡⲉⲛ ⲓⲱⲧ ⲙ ⲡⲣⲟⲫⲏⲧⲏⲥ . ⲫⲁⲓ ⲟⲩⲛ ⲛⲉ ⲟⲩ ⲣⲉⲙ ⲡⲉⲙϫⲉ ⲡⲉ ⲉⲣⲉ ⲟⲩⲟⲛ ⲣ ⲕ ⲛ ⲗⲟⲩⲕⲟϫⲓ ⲛⲧⲟⲧ ϥ ⲟⲩⲟϩ ⲛⲁⲣⲉ ⲟⲩⲟⲛ ⲕⲉ ⲟⲩⲁⲓ ⲙⲟϣⲓ ⲛⲉⲙⲁ ϥ ⲉ ⲟⲩ ϣⲫⲏⲣ ⲛⲧⲁ ϥ ⲡⲉ ⲟⲩⲟϩ ⲡⲉϫⲉ ⲡⲓ ⲣⲱⲙⲓ ⲙ ⲡⲉϥ ϣⲫⲏⲣ ϫⲉ ⲉ ⲓ ⲟⲩⲱϣ ⲉ ϯ ⲟⲩ ⲕⲟⲩϫⲓ ⲛ ⲥⲙⲟⲩ ⲉϧⲟⲩⲛ ⲉ ⲡ ⲧⲟⲡⲟⲥ ⲛ ⲁⲡⲁ ϣⲉⲛⲟⲩϯ ⲛ ⲥⲉ ⲧⲏⲓⲧ ⲟⲩ ⲛ ⲁⲅⲁⲡⲏ ϧⲁ ⲡⲁⲛⲟϩⲉⲙ . ⲡⲗⲏⲛ ϯ ⲛⲁ ⲧⲏⲓⲧ ⲟⲩ ⲁⲛ ϣⲁ ϯ ⲉⲙⲓ ⲛ ϣⲟⲣⲡ ϫⲉ ⲡⲓ ⲛⲓϣϯ ⲛ ⲣⲱⲙⲓ ⲛⲁ ⲧⲏⲓⲧ ⲟⲩ ⲛ ⲁⲅⲁⲡⲏ ϣⲁⲛ ⲙⲙⲟ . ⲟⲩⲟϩ ⲁ ϥ ϯ ⲛ ⲛⲓ ⲛⲟⲩⲃ ⲙ ⲡⲓ ⲕⲉ ⲥⲟⲛ ⲉⲑ ⲙⲟϣⲓ ⲛⲉⲙⲁ ϥ ⲟⲩⲟϩ ⲁ ϥ ⲉⲣ ⲫⲟⲣⲓⲛ ⲛ ϩⲁⲛ ϩⲃⲱⲥ ⲡⲁⲣⲁ ⲡⲉϥ ⲁⲝⲓⲱⲙⲁ ⲁ ϥ ϯ ⲙ ⲡⲉϥ ⲟⲩⲟⲓ ⲉϧⲟⲩⲛ ⲉ ϯ ⲙⲟⲛⲏ ⲁ ϥ ⲓ ϣⲁ ⲡⲁⲓ ⲱⲧ ⲙ ⲡⲣⲟⲫⲏⲧⲏⲥ ⲁⲡⲁ ϣⲉⲛⲟⲩϯ ⲟⲩⲟϩ ⲡⲉϫⲁ ϥ ⲛⲁ ϥ ⲙ ⲡⲁⲓ ⲣⲏϯ . ⲡⲁ ⲓⲱⲧ ⲉⲑ ⲟⲩⲁⲃ ϯ ϯ ϩⲟ ⲉⲣⲟ ⲕ ⲁⲣⲓ ⲡⲓ ⲛⲁⲓ ⲛⲉⲙⲏ ⲓ ⲛⲧⲉ ⲕ ϯ ⲛⲏ ⲓ ⲛ ⲟⲩ ⲕⲟⲩϫⲓ ⲛ ⲉⲩⲗⲟⲅⲓⲁ ϣⲁ ⲕ ⲛ ⲗⲟⲩⲕⲟϫⲓ ⲛ ⲧⲁ ⲧⲏⲓⲧ ⲟⲩ ⲙ ⲡⲓ ⲇⲁⲛⲓⲥⲧⲏⲥ ⲙⲙⲟⲛ ⲁ ϥ ϩⲓⲧ ⲧ ⲉⲃⲟⲗ ϧⲉⲛ ⲡⲁ ⲏⲓ ⲁ ϥ ⲟⲗ ϥ ⲛⲧⲟⲧ ⲡⲉ . ⲡⲉϫⲉ ⲡⲁ ⲓⲱⲧ ⲛⲁ ϥ ϫⲉ ⲫⲁⲓ ⲁⲛ ⲡⲉ ⲫ ⲙⲁ ⲛ ⲥⲱⲃⲓ ⲡⲁ ϣⲏⲣⲓ ⲁⲣⲏⲟⲩ ⲉ ⲭ ⲟⲩⲱϣ ⲕⲉ ⲕ ⲛ ⲗⲟⲩⲕⲟϫⲓ ⲛⲧⲉ ⲕ ϩⲓⲧ ⲟⲩ ⲉϫⲉⲛ ⲡⲓ ⲣ ⲕ ⲉⲧ ⲁ ⲕ ⲉⲛ ⲟⲩ ⲉ ⲕ ⲛⲏⲟⲩ ⲉ ⲕ ⲟⲩⲱϣ ⲉ ⲑⲁⲙⲓⲉ ⲟⲩ ⲏⲡⲥ . ⲧⲟⲧⲉ ⲁ ϥ ⲙⲟⲩϯ ⲉ ⲟⲩ ⲥⲟⲛ ⲙ ⲙⲟⲛⲁⲭⲟⲥ ⲛϫⲉ ⲡⲁ ⲓⲱⲧ ⲡⲉϫⲁ ϥ ⲛⲁ ϥ ϫⲉ ⲙⲁϣⲉ ⲛⲁ ⲕ ⲉⲃⲟⲗ ⲉ ⲁϣ ⲙ ⲙⲱⲓⲧ ϧⲉⲛ ⲧ ⲕⲟⲓ ⲭ ⲛⲁ ϫⲓⲙⲓ ⲛ ⲟⲩ ⲣⲱⲙⲓ ⲉ ϥ ϩⲉⲙⲥⲓ ⲉϧⲣⲏⲓ ⲉ ϥ ⲥⲱⲕ ⲙ ⲡⲓ ϥⲱⲓ ⲛⲧⲉ ⲧⲉϥ ⲁⲫⲉ ⲟⲩⲟϩ ⲉⲣⲉ ⲟⲩⲟⲛ ⲟⲩ ⲕⲉⲗⲱⲗ ⲙⲙⲱ ⲟⲩ ⲛⲧⲟⲧ ϥ ⲁϫⲟ ⲥ ⲛⲁ ϥ ϫⲉ ⲡⲉϫⲉ ⲡⲉⲕ ϣⲫⲏⲣ ϫⲉ ⲕⲁⲧⲁ ⲡⲓ ⲣⲏϯ ⲉ ⲧⲁⲓ ϫⲟⲥ ⲛⲁ ⲕ ϫⲉ ϩⲉⲙⲥⲓ ⲛⲁ ⲕ ⲙ ⲡⲁⲓ ⲙⲁ ϣⲁ ϯ ⲉⲣ ⲇⲟⲕⲓⲙⲁⲍⲓⲛ ⲙ ⲡⲓ ⲛⲓϣϯ ⲛ ⲣⲱⲙⲓ ϫⲉ ϥ ⲛⲁ ⲧⲏⲓⲧ ⲟⲩ ⲙ ⲙⲉⲑⲛⲁⲏⲧ ϣⲁⲛ ⲙⲙⲟⲛ ϯⲛⲟⲩ ϫⲉ ⲧⲱⲛ ⲕ ⲁⲙⲟⲩ . ⲟⲩⲟϩ ⲉⲧ ⲁ ⲡⲓ ⲥⲟⲛ ⲙ ⲙⲟⲛⲁⲭⲟⲥ ϣⲉ ⲛⲁ ϥ ⲉⲃⲟⲗ ⲉ ⲧ ⲕⲟⲓ ⲙ ⲫ ⲣⲏϯ ⲉⲧ ⲁ ⲡⲁ ⲓⲱⲧ ⲟⲩⲁϩ ⲥⲁϩⲛⲓ ⲛⲁ ϥ ⲁ ϥ ϫⲓⲙⲓ ⲙ ⲡⲓ ⲣⲱⲙⲓ ⲁ ϥ ⲥⲁϫⲓ ⲛⲉⲙⲁ ϥ ⲕⲁⲧⲁ ⲛⲓ ⲥⲁϫⲓ ⲉⲧ ⲁ ⲡⲁ ⲓⲱⲧ ϫⲟⲧ ⲟⲩ ⲛⲁ ϥ . ⲡⲓ ⲣⲱⲙⲓ ⲇⲉ ⲉⲧ ⲁ ϥ ⲓ ϣⲁ ⲡⲁⲓ ⲱⲧ ⲛⲁ ϥ ⲟϩⲓ ⲉⲣⲁⲧ ϥ ⲉ ϥ ⲉⲣ ϣⲫⲏⲣⲓ ⲙ ⲙⲁϣⲱ . ⲧⲟⲧⲉ ⲁ ϥ ⲱϣ ⲉⲃⲟⲗ ⲉ ϥ ϫⲱ ⲙⲙⲟ ⲥ ϫⲉ ϧⲉⲛ ⲟⲩ ⲙⲉⲑ ⲙⲏⲓ ⲁ ⲓ ⲉⲙⲓ ⲙ ⲫ ⲟⲟⲩ ϫⲉ ⲟⲩⲟⲛ ⲡⲣⲟⲫⲏⲧⲏⲥ ϣⲟⲡ ϧⲉⲛ ⲧⲁⲓ ⲙⲟⲛⲏ ⲕⲁⲧⲁ ⲡⲓ ⲣⲏϯ ⲉⲧ ⲁ ⲓ ⲛⲁⲩ ϧⲉⲛ ⲛⲁ ⲃⲁⲗ . ⲟⲩⲟϩ ⲙⲉⲛⲉⲛⲥⲱ ⲥ ⲁ ϥ ϯ ⲛ ⲛⲓ ⲛⲟⲩⲃ ⲙ ⲡⲁⲓ ⲱⲧ ⲙ ⲡⲣⲟⲫⲏⲧⲏⲥ ⲁⲡⲁ ϣⲉⲛⲟⲩϯ ⲟⲩⲟϩ ⲁ ⲩ ϣⲗⲏⲗ ⲁ ⲩ ϣⲉ ⲛⲱ ⲟⲩ ⲙ ⲡ ⲃ ⲉⲃⲟⲗ ϩⲓ ⲧⲟⲧ ϥ ϧⲉⲛ ⲟⲩ ϩⲓⲣⲏⲛⲏ ⲉ ⲩ ϯ ⲱⲟⲩ ⲙ ⲫ ϯ ⲛⲉⲙ ⲛⲏ ⲉⲑ ⲟⲩⲁⲃ ⲛⲧⲁ ϥ . ⲁ ⲥ ϣⲱⲡⲓ ⲇⲉ ⲛ ⲟⲩ ⲉϩⲟⲟⲩ ⲁ ⲟⲩ ⲣⲱⲙⲓ ⲓ ⲉ ⲫⲁ ϯ ⲭⲱⲣⲁ ⲙⲃⲟⲗ ⲡⲉ . ⲫⲁⲓ ⲟⲩⲛ ⲁ ϥ ⲓ ϣⲁ ⲡⲉⲛ ⲓⲱⲧ ⲛⲁ ϥ ϧⲉⲛ ⲟⲩ ϯⲙⲓ ϫⲉ ⲕⲟⲙⲉⲛⲧⲓⲟⲥ ⲟⲩⲟϩ ⲁ ϥ ⲥⲱⲧⲉⲙ ⲉⲑⲃⲉ ⲛⲓ ϣⲫⲏⲣⲓ ⲛⲧⲉ ⲡⲉⲛ ⲓⲱⲧ ⲛ ⲇⲩⲕⲉⲟⲥ ⲁⲡⲁ ϣⲉⲛⲟⲩϯ ⲉ ⲁ ϥ ⲓ ⲉ ϭⲓⲥⲙⲟⲩ ⲉⲃⲟⲗ ϩⲓ ⲧⲟⲧ ϥ . ⲁ ϥ ⲉⲣ ⲟⲩⲱ ⲛⲁ ϥ ⲛϫⲉ ⲡⲁ ⲓⲱⲧ ⲉ ϥ ϫⲱ ⲙⲙⲟ ⲥ ⲙ ⲡⲁⲓ ⲣⲏϯ ϫⲉ ⲁ ⲓ ⲛⲁ ⲥⲙⲟⲩ ⲉⲣⲟ ⲕ ⲛ ⲁϣ ⲛ ⲣⲏϯ ⲉ ⲁ ⲕ ⲓⲣⲓ ⲛ ⲟⲩ ⲛⲓϣϯ ⲛ ⲛⲟⲃⲓ ⲉ ϥ ϩⲟⲣϣ ⲉⲙⲁϣⲱ ; ⲁ ϥ ⲉⲣ ⲟⲩⲱ ⲛϫⲉ ⲡⲓ ⲣⲱⲙⲓ ⲡⲉϫⲁ ϥ ⲙ ⲡⲁⲓ ⲱⲧ ⲁⲡⲁ ϣⲉⲛⲟⲩϯ ϫⲉ ϯ ⲥⲱⲟⲩⲛ ⲁⲛ ⲛ ⲟⲩ ⲛⲟⲃⲓ ⲉ ⲁⲓⲁⲓ ϥ . ⲁⲛⲟⲕ ⲅⲁⲣ ⲁⲛⲟⲕ ⲟⲩ ⲭⲣⲏⲥⲧⲓⲁⲛⲟⲥ ⲟⲩⲟϩ ⲉ ⲓ ⲛⲁϩϯ ⲉ ⲫ ϯ ⲛⲧⲉ ⲧ ⲫⲉ ⲓⲥϫⲉⲛ ⲧⲁ ⲙⲉⲧ ⲕⲟⲩϫⲓ . ⲡⲉϫⲉ ⲡⲁ ⲓⲱⲧ ⲛⲁ ϥ ϫⲉ ⲕ ⲓⲣⲓ ⲙ ⲫ ⲙⲉⲩⲓ ⲁⲛ ⲙ ⲡⲓ ⲉϩⲟⲟⲩ ⲉⲧ ⲁ ⲕ ⲟⲩⲱⲙ ⲁ ⲕ ⲥⲱ ⲟⲩⲟϩ ⲁ ⲕ ⲉⲛⲕⲟⲧ ϧⲉⲛ ⲡⲉⲕ ⲏⲓ . ⲉⲕⲉ ⲛⲕⲟⲧ ⲇⲉ ⲁ ⲡⲓ ⲇⲓⲁⲃⲟⲗⲟⲥ ⲛ ϫⲁϫⲓ ⲉ ⲣ ϩⲁⲗ ⲙⲙⲟ ⲕ ⲁ ⲕ ⲧⲱⲛ ⲕ ⲁ ⲕ ⲱⲗⲓ ⲛ ⲧⲉⲕ ⲥⲏϥⲓ ⲁ ⲕ ⲓ ⲉⲃⲟⲗ ⲁ ⲕ ϫⲓⲙⲓ ⲛ ⲟⲩ ⲥϩⲓⲙⲓ ⲁ ⲕ ⲫⲱϧ ⲛ ⲧⲉⲥ ⲛⲉϫⲓ ϧⲉⲛ ⲧⲉⲕ ⲥⲏϥⲓ . ⲁ ϥ ⲉⲣ ⲟⲩⲱ ⲛϫⲉ ⲡⲓ ⲣⲱⲙⲓ ⲡⲉϫⲁ ϥ ϫⲉ ϧⲉⲛ ⲟⲩ ⲙⲉⲑ ⲙⲏⲓ ⲡⲁ ⲓⲱⲧ ⲉⲑ ⲟⲩⲁⲃ ⲟⲩ ⲙⲏⲓ ⲡⲉ ⲡⲁⲓ ⲥⲁϫⲓ ⲓⲉ ⲙⲙⲟⲛ ⲭⲱ ⲉⲃⲟⲗ ϣⲟⲡ ⲛ ⲟⲩ ⲣⲱⲙⲓ ⲛ ⲣⲉϥ ⲉⲣ ⲛⲟⲃⲓ ⲁϥϣⲁⲛ ⲉⲣ ⲙⲉⲧⲁⲛⲟⲓⲛ ; ⲁ ϥ ⲉⲣ ⲟⲩⲱ ⲛϫⲉ ⲡⲁ ⲓⲱⲧ ⲙ ⲡⲣⲟⲫⲏⲧⲏⲥ ⲡⲉϫⲁ ϥ ⲛⲁ ϥ ϫⲉ ⲥⲉ ⲟⲩⲟⲛ ⲙⲉⲧⲁⲛⲟⲓⲁ ϣⲟⲡ . ⲉϣⲱⲡ ⲁⲕϣⲁⲛ ⲉⲣ ϩⲩⲡⲟⲙⲉⲛⲓⲛ ⲉ ϯ ⲥⲃⲱ ⲑⲁⲓ ⲉ ϯ ⲛⲁ ⲧⲏⲓ ⲥ ⲛⲁ ⲕ ⲫ ϯ ⲛⲁ ⲭⲱ ⲛⲁ ⲕ ⲉⲃⲟⲗ ⲉⲑⲃⲉ ϫⲉ ⲫ ϯ ⲟⲩⲱϣ ⲙ ⲫ ⲙⲟⲩ ⲁⲛ ⲙ ⲡⲓ ⲣⲉϥ ⲉⲣ ⲛⲟⲃⲓ ⲙ ⲫ ⲣⲏϯ ⲛⲧⲉ ϥ ⲧⲁⲥⲑⲟ ϥ ⲉⲃⲟⲗ ϧⲉⲛ ⲛⲉϥ ⲙⲱⲓⲧ ⲉⲧ ϩⲱⲟⲩ ⲛⲧⲉ ϥ ⲓⲣⲓ ⲙ ⲡⲓ ⲁⲅⲁⲑⲟⲛ ⲟⲩⲟϩ ⲛⲧⲉ ϥ ⲱⲛϧ . ϧⲉⲛ ϯ ⲟⲩⲛⲟⲩ ⲟⲩⲛ ⲉⲧ ⲁ ϥ ⲥⲱⲧⲉⲙ ⲉ ⲛⲁⲓ ⲥⲁϫⲓ ⲛϫⲉ ⲡⲓ ⲣⲱⲙⲓ ⲛⲧⲟⲧ ϥ ⲙ ⲡⲉⲛ ⲓⲱⲧ ⲁ ϥ ϣⲱⲡ ⲙ ⲡⲓ ϥⲱⲓ ⲛⲧⲉ ⲧⲉϥ ⲁⲫⲉ ⲟⲩⲟϩ ⲁ ϥ ⲉⲣ ⲫⲟⲣⲓⲛ ⲙ ⲡⲓ ⲥⲭⲏⲙⲁ ⲉⲑ ⲟⲩⲁⲃ ⲁ ϥ ϣⲱⲡⲓ ⲙ ⲙⲟⲛⲁⲭⲟⲥ ⲉ ϥ ⲥⲟⲧⲡ ϣⲁ ⲡⲓ ⲉϩⲟⲟⲩ ⲛⲧⲉ ⲡⲉϥ ϫⲱⲕ ⲉⲃⲟⲗ ⲉ ϥ ⲉⲣ ⲁⲅⲱⲛⲓⲝⲉⲥⲑⲉ ⲛ ⲕⲁⲗⲱⲥ . ⲡⲉϥ ⲙⲁϩ ⲅ ⲇⲉ ⲛ ⲉϩⲟⲟⲩ ⲉⲧ ⲁ ϥ ⲉⲣ ⲙⲟⲛⲁⲭⲟⲥ ⲁ ϥ ⲙⲟϩ ⲛ ⲟⲩ ⲕⲉⲗⲱⲗ ⲙⲙⲱ ⲟⲩ ⲟⲩⲟϩ ⲁ ⲡⲁ ⲓⲱⲧ ⲙⲟϣⲓ ⲛⲉⲙⲁ ϥ ϣⲁ ⲡⲓ ϣⲁϥⲉ ⲉⲧ ⲥⲁϧⲟⲩⲛ ⲉ ϥ ⲟⲩⲏⲟⲩ ⲛ ϯ ⲙⲟⲛⲏ ⲙ ⲓ ⲅ ⲙ ⲙⲩⲗⲗⲓⲟⲛ ⲟⲩⲟϩ ⲁ ϥ ⲭⲁ ϥ ϧⲉⲛ ⲟⲩ ⲃⲏⲃ ⲉ ϥ ⲥⲁϧⲟⲩⲛ ϧⲉⲛ ⲟⲩ ⲡⲉⲧⲣⲁ ⲉ ϥ ⲟⲓ ⲛ ⲥⲡⲩⲗⲉⲟⲛ ⲛ ⲑ ⲙⲁⲓⲏ ⲛ ⲧⲉϥ ϣⲓⲏ ⲉ ϥ ⲕⲱϯ . ⲡⲓ ⲣⲟ ⲇⲉ ⲛⲧⲉ ⲡⲓ ⲥⲡⲏⲗⲉⲟⲛ ⲉ ϥ ⲟⲩⲏⲛ ⲥⲁ ⲡ ϣⲱⲓ ⲙⲙⲟ ϥ ⲙ ⲫ ⲣⲏϯ ⲛ ⲟⲩ ϣⲟⲩϣⲧ . ⲡⲁ ⲓⲱⲧ ⲇⲉ ⲁⲡⲁ ϣⲉⲛⲟⲩϯ ⲛⲉ ϣⲁ ϥ ϣⲉ ϣⲁⲣⲟ ϥ ⲕⲁⲧⲁ ϩⲉⲃⲇⲟⲙⲁⲥ ⲟⲩⲟϩ ⲛⲧⲉ ϥ ϫⲉⲙ ⲡⲉϥ ϣⲓⲛⲓ ⲛⲧⲉ ϥ ϯ ⲥⲙⲟⲩ ⲛⲁ ϥ ⲙ ⲡ ⲥⲁⲃⲃⲁⲧⲟⲛ ⲛⲉⲙ ϯ ⲕⲩⲣⲓⲁⲕⲏ ⲟⲩⲟϩ ⲛⲧⲉ ϥ ⲉⲗ ⲟⲩ ⲕⲟⲩϫⲓ ⲛ ⲕⲉⲗⲱⲗ ⲙⲙⲱ ⲟⲩ ⲛⲁ ϥ ⲛⲉⲙ ⲟⲩ ⲕⲟⲩϫⲓ ⲛ ⲱⲓⲕ ⲛ ⲧ ⲭⲣⲓⲁ ⲛ ϯ ϩⲉⲃⲇⲟⲙⲁⲥ . ⲉⲧ ⲁ ⲟⲩ ⲣⲟⲙⲡⲓ ⲇⲉ ϣⲱⲡⲓ ⲓⲥϫⲉⲛ ⲉⲧ ⲁ ϥ ⲉⲣ ⲙⲟⲛⲁⲭⲟⲥ ⲁ ⲡⲁ ⲓⲱⲧ ⲙ ⲡⲣⲟⲫⲏⲧⲏⲥ ϣⲉ ⲉϧⲟⲩⲛ ϣⲁⲣⲟ ϥ ⲟⲩⲟϩ ⲡⲉϫⲁ ϥ ϫⲉ ⲉⲧ ⲁ ⲟⲩ ϣⲱⲡⲓ ⲙⲙⲟ ⲕ ; ⲙⲁ ⲧⲁⲙⲟ ⲓ . ⲁ ϥ ⲉⲣ ⲟⲩⲱ ⲛϫⲉ ⲡⲓ ⲣⲱⲙⲓ ⲉ ϥ ϫⲱ ⲙⲙⲟ ⲥ ⲛⲁ ϥ ϫⲉ ⲁ ⲥ ϣⲱⲡⲓ ⲙⲙⲟ ⲓ ⲙ ⲡⲓ ⲉϫⲱⲣϩ ⲉⲧ ⲁ ϥ ⲥⲓⲛⲓ ⲙ ⲫ ⲛⲁⲩ ⲙ ⲡⲓ ⲟⲩⲱⲓⲛⲓ ⲛⲁ ⲓ ⲛⲁⲩ ⲉⲣⲟ ⲓ ⲉⲧ ⲁ ⲡⲁ ⲥⲱⲙⲁ ⲥⲑⲉⲣⲧⲉⲣ ⲉⲣⲟ ⲓ ⲛ ⲕⲁⲕⲱⲥ ϩⲟⲡⲱⲥ ⲛ ⲧⲁ ϫⲟ ⲥ ϫⲉ ⲁ ⲩ ⲓⲛⲓ ⲉⲃⲟⲗ ⲛ ⲛⲁ ⲙⲟⲩⲧ ⲧⲏⲣ ⲟⲩ ϧⲉⲛ ⲡⲁ ⲥⲱⲙⲁ ⲟⲩⲟϩ ⲛⲁ ⲓ ϣⲑⲉⲣⲑⲱⲣ ⲡⲉ ⲉ ⲓ ⲙⲉⲩⲓ ϫⲉ ⲉ ⲓ ⲛⲁ ⲙⲟⲩ ⲛ ⲭⲱⲗⲉⲙ ⲟⲩⲟϩ ⲙⲉⲛⲉⲛⲥⲱ ⲥ ⲓⲥ ⲟⲩ ⲓⲇⲟⲥ ⲁ ϥ ⲓ ⲉⲃⲟⲗ ϧⲉⲛ ⲡⲁ ⲥⲱⲙⲁ ⲉ ϥ ⲭⲟⲛⲥ ⲉⲙⲁϣⲱ ⲙ ⲫ ⲣⲏϯ ⲛ ⲟⲩ ⲓⲁⲃⲓ ⲛ ⲣⲉϥ ⲙⲱⲟⲩⲧ ⲟⲩⲟϩ ⲁ ϥ ϣⲉ ⲉϧⲣⲏⲓ ⲉ ⲫ ⲃⲱϣ ⲛ ϯ ⲡⲉⲧⲣⲁ ⲉ ϥ ⲟⲓ ⲙ ⲫ ⲣⲏϯ ⲛ ⲟⲩ ⲉⲗϩⲱⲡ ⲛⲧⲉ ⲟⲩ ⲕⲁⲡⲛⲟⲥ ⲟⲩⲟϩ ⲁ ϥ ϩⲱⲗ ⲉⲃⲟⲗ ⲁ ϥ ϣⲉ ⲛⲁ ϥ ⲁⲛⲟⲕ ⲇⲉ ⲁ ⲓ ϣⲱⲡⲓ ⲉ ⲓ ⲥⲟⲣⲉⲙ ⲉⲃⲟⲗ ϣⲁ ⲡⲓ ⲛⲁⲩ ⲉⲧ ⲁ ⲕ ⲙⲟⲩϯ ⲛⲏ ⲓ ⲉϧⲟⲩⲛ . ⲁ ϥ ⲉⲣ ⲟⲩⲱ ⲛϫⲉ ⲡⲓ ⲡⲣⲟⲫⲏⲧⲏⲥ ⲉⲑ ⲟⲩⲁⲃ ⲁⲡⲁ ϣⲉⲛⲟⲩϯ ⲡⲉϫⲁ ϥ ⲛⲁ ϥ ϫⲉ ϫⲉⲙ ⲛⲟⲙϯ ⲙ ⲫ ⲟⲟⲩ ⲁ ⲡⲓ ⲟⲩϫⲁⲓ ⲧⲁϩⲟ ⲕ ⲟⲩⲟϩ ⲁ ⲡ ϭⲥ ⲭⲱ ⲛⲁ ⲕ ⲉⲃⲟⲗ ⲙ ⲡⲉⲕ ⲛⲟⲃⲓ . ⲙⲉⲛⲉⲛⲥⲱ ⲥ ⲁ ⲡⲁ ⲓⲱⲧ ⲁⲙⲟⲛⲓ ⲙⲙⲟ ϥ ⲁ ϥ ⲉⲛ ϥ ⲉⲃⲟⲗ ⲉ ϯ ⲙⲟⲛⲏ ϧⲁⲧⲉⲛ ⲛⲓ ⲥⲛⲏⲟⲩ . ⲁⲛⲟⲕ ⲇⲉ ⲃⲏⲥⲁ ⲡⲓ ⲙⲁⲑⲓⲧⲏⲥ ⲛⲧⲉ ⲡⲓ ϧⲉⲗⲗⲟ ⲉⲑ ⲟⲩⲁⲃ ⲁ ⲓ ϯ ⲙ ⲡⲁ ⲟⲩⲟⲓ ⲉ ⲡⲁ ⲓⲱⲧ ⲡⲉϫⲏ ⲓ ⲛⲁ ϥ ϫⲉ ⲙⲏ ⲫⲁⲓ ⲁⲛ ⲡⲉ ⲡⲓ ⲣⲉⲙ ϯ ⲭⲱⲣⲁ ⲙⲃⲟⲗ ⲉⲧ ⲁ ϥ ⲓ ϩⲁⲣⲟ ⲛ ⲙ ⲡⲓ ⲥⲏⲟⲩ ; ⲡⲉϫⲁ ϥ ⲛⲏ ⲓ ϫⲉ ⲁϩⲁ . ⲡⲉϫⲏ ⲓ ⲛⲁ ϥ ϫⲉ ⲟⲩⲟϩ ⲁ ϥ ⲉⲛ ⲑⲱⲛ ⲛ ⲛⲁⲓ ⲉϩⲟⲟⲩ ⲧⲏⲣ ⲟⲩ ⲡⲉ ; ⲁ ϥ ⲉⲣ ⲟⲩⲱ ⲛϫⲉ ⲡⲁ ⲓⲱⲧ ϫⲉ ⲉⲧⲁ ⲟⲩ ⲑⲏⲣⲓⲟⲛ ⲉ ϥ ϩⲱⲟⲩ ⲡⲗⲩⲅⲏ ⲙⲙⲟ ϥ ⲁ ⲓ ⲟⲗ ϥ ϣⲁ ⲡⲓ ⲥⲏⲓⲛⲓ ⲁ ϥ ⲉⲣ ⲑⲁⲣⲁⲡⲉⲩⲓⲛ ⲙⲙⲟ ϥ ⲟⲩⲟϩ ⲁ ⲡⲓ ⲟⲩϫⲁⲓ ⲧⲁϩⲟ ϥ . ⲟⲩⲟϩ ⲛⲁ ϥ ϯ ⲱⲟⲩ ⲙ ⲫ ϯ ⲡⲉ ⲛϫⲉ ⲡⲓ ⲥⲟⲛ ⲛ ⲛⲉϥ ⲉϩⲟⲟⲩ ⲧⲏⲣ ⲟⲩ ⲡⲉ . ⲁ ⲥ ϣⲱⲡⲓ ⲇⲉ ⲟⲛ ⲛ ⲟⲩ ⲉϩⲟⲟⲩ ⲁ ⲟⲩ ⲣⲱⲙⲓ ⲓ ϩⲁⲣⲟ ϥ ⲉ ⲫⲁ ϯ ⲃⲁⲕⲓ ϣⲙⲓⲛ ⲡⲉ ⲉ ⲟⲩ ⲛⲓϣϯ ⲙ ⲡⲣⲁⲅⲙⲁⲧⲉⲩⲧⲏⲥ ⲡⲉ ⲉ ϥ ⲟⲓ ⲛ ⲣⲁⲙ ⲁⲟ ⲉⲙⲁϣⲱ . ⲗⲟⲓⲡⲟⲛ ⲁ ϩⲁⲛ ⲥⲟⲛⲓ ⲕⲱⲗⲡ ⲙ ⲡⲉϥ ⲏⲓ ⲡⲉ ⲙⲡ ⲟⲩ ⲭⲁ ϩⲗⲓ ⲛⲁ ϥ ⲟⲩⲟϩ ⲫⲁⲓ ⲁ ϥ ⲓ ϩⲁ ⲡⲁ ⲓⲱⲧ ⲉ ϥ ⲱϣ ⲉⲃⲟⲗ ⲉ ϥ ϫⲱ ⲙⲙⲟ ⲥ ϫⲉ ⲡⲁ ϭⲥ ⲛ ⲓⲱⲧ ⲁⲣⲓ ⲃⲟⲏⲑⲓⲛ ⲉⲣⲟ ⲓ ϫⲉ ⲁ ⲩ ϣⲱϥ ⲙ ⲡⲁ ⲏⲓ ⲙⲡ ⲟⲩ ⲭⲁ ϩⲗⲓ ⲛⲏ ⲓ ⲉ ⲡ ⲧⲏⲣ ϥ . ⲁ ϥ ⲉⲣ ⲟⲩⲱ ⲛϫⲉ ⲡⲁ ⲓⲱⲧ ⲁⲡⲁ ϣⲉⲛⲟⲩϯ ⲡⲉϫⲁ ϥ ⲛⲁ ϥ ϫⲉ ⲧⲱⲛ ⲕ ⲙⲁϣⲉ ⲛⲁ ⲕ ⲉ ϧⲏⲧ ⲉ ϯ ⲃⲁⲕⲓ ⲥⲓⲱⲟⲩⲧ ⲟⲩⲟϩ ⲭ ⲛⲁ ϫⲓⲙⲓ ⲛ ⲅ ⲛ ⲣⲱⲙⲓ ⲉ ⲩ ϩⲉⲙⲥⲓ ⲉϧⲣⲏⲓ ⲥⲁⲃⲟⲗ ⲙ ⲫ ⲣⲟ ⲛ ϯ ⲡⲩⲗⲏ ⲛⲧⲉ ϯ ⲃⲁⲕⲓ ⲉⲣⲉ ⲡⲓ ⲟⲩⲁⲓ ⲙⲙⲱ ⲟⲩ ⲥⲱⲕ ⲙ ⲡⲓ ϥⲱⲓ ⲛⲧⲉ ⲧⲉϥ ⲁⲫⲉ ⲁϫⲟ ⲥ ⲛⲁ ϥ ϫⲉ ⲡⲉϫⲉ ϣⲉⲛⲟⲩϯ ϫⲉ ⲁⲙⲟⲩ ϣⲁⲣⲟ ⲓ ⲛ ⲧⲁ ⲥⲁϫⲓ ⲛⲉⲙⲁ ⲕ ⲉⲑⲃⲉ ⲟⲩ ϩⲱⲃ ⲟⲩⲟϩ ϥ ⲛⲁ ⲥⲁϫⲓ ⲛⲉⲙⲁ ⲕ ⲛϫⲉ ⲡⲓ ⲣⲱⲙⲓ . ⲟⲩⲟϩ ⲁ ϥ ϭⲓ ⲥⲙⲟⲩ ⲛϫⲉ ⲡⲓ ⲡⲣⲁⲅⲙⲁⲧⲉⲩⲧⲏⲥ ⲁ ϥ ⲓ ⲉⲃⲟⲗ ⲁ ϥ ⲙⲟϣⲓ ⲉ ϧⲏⲧ ⲉ ϯ ⲃⲁⲕⲓ ⲥⲓⲱⲟⲩⲧ ⲟⲩⲟϩ ⲁ ϥ ϫⲓⲙⲓ ⲛ ⲛⲓ ⲣⲱⲙⲓ ⲉ ⲩ ϩⲉⲙⲥⲓ ⲉϧⲣⲏⲓ ⲥⲁⲃⲟⲗ ⲛ ϯ ⲡⲩⲗⲏ ⲛⲧⲉ ϯ ⲃⲁⲕⲓ ⲕⲁⲧⲁ ⲫ ⲣⲏϯ ⲉⲧ ⲁ ⲡⲁ ⲓⲱⲧ ϫⲟ ⲥ ⲛⲁ ϥ ⲉⲣⲉ ⲡⲓ ⲟⲩⲁⲓ ⲙⲙⲱ ⲟⲩ ⲥⲱⲕ ⲙ ⲡⲓ ϥⲱⲓ ⲛⲧⲉ ⲧⲉϥ ⲁⲫⲉ ⲟⲩⲟϩ ⲡⲉϫⲁ ϥ ⲛⲁ ϥ ⲛϫⲉ ⲡⲓ ⲣⲱⲙⲓ ⲙ ⲡⲣⲁⲅⲙⲁⲧⲉⲩⲧⲏⲥ ϫⲉ ⲡⲓ ϣⲫⲏⲣ ⲡⲉϫⲉ ⲡⲓ ⲣⲱⲙⲓ ⲛⲧⲉ ⲫ ϯ ⲁⲡⲁ ϣⲉⲛⲟⲩϯ ϫⲉ ⲁⲙⲟⲩ ϩⲁⲣⲟ ⲓ ⲛ ⲧⲁ ⲥⲁϫⲓ ⲛⲉⲙⲁ ⲕ ⲟⲩⲟϩ ⲛ ⲧⲁ ⲧⲁⲙⲟ ⲕ ⲉ ⲡⲁⲓ ϩⲱⲃ . ⲡⲉϫⲉ ⲡⲓ ⲣⲱⲙⲓ ⲛⲁ ϥ ϫⲉ ⲟⲛⲧⲱⲥ ⲓⲥ ⲟⲩ ⲙⲏϣ ⲛⲉ ϩⲟⲟⲩ ϯ ⲉⲣ ⲉⲡⲓⲑⲩⲙⲓⲛ ⲉ ⲛⲁⲩ ⲉ ⲡ ⲉⲑ ⲟⲩⲁⲃ ⲉⲧⲉ ⲙⲙⲁⲩ ⲟⲩⲟϩ ⲛ ⲧⲁ ϭⲓ ⲥⲙⲟⲩ ⲉⲃⲟⲗ ϩⲓ ⲧⲟⲧ ϥ . ⲧⲟⲧⲉ ⲁ ⲩ ⲧⲱⲟⲩⲛ ⲟⲩ ⲙ ⲡ ⲃ ϩⲓ ⲟⲩ ⲥⲟⲡ ⲁ ⲩ ⲙⲟϣⲓ ⲛⲉⲙ ⲛⲟⲩ ⲉⲣⲏⲟⲩ ⲁ ⲩ ⲓ ϩⲁ ⲫⲏ ⲉⲑ ⲟⲩⲁⲃ ⲁⲡⲁ ϣⲉⲛⲟⲩϯ ⲁ ⲩ ϭⲓ ⲥⲙⲟⲩ ⲉⲃⲟⲗ ϩⲓ ⲧⲟⲧ ϥ ⲟⲩⲟϩ ⲁ ϥ ⲥⲁϫⲓ ⲛⲉⲙⲱ ⲟⲩ ϫⲉ ϩⲉⲙⲥⲓ ⲛⲱ ⲧⲉⲛ ⲛ ⲟⲩ ⲕⲟⲩϫⲓ ⲛⲧⲉ ⲧⲉⲛ ⲙⲧⲟⲛ ⲙⲙⲱ ⲧⲉⲛ . ⲙⲉⲛⲉⲛⲥⲱ ⲥ ⲁ ⲡⲁ ⲓⲱⲧ ⲥⲁϫⲓ ⲛⲉⲙ ⲡⲓ ⲣⲱⲙⲓ ⲉⲧ ⲁ ϥ ⲟⲩⲱⲣⲡ ⲛⲥⲱ ϥ ⲫⲁⲓ ⲉⲧ ⲁ ϥ ⲕⲱⲗⲡ ⲙ ⲡ ⲏⲓ ⲙ ⲡⲓ ⲡⲣⲁⲅⲙⲁⲧⲉⲩⲧⲏⲥ ⲉ ϥ ϫⲱ ⲙⲙⲟ ⲥ ⲛⲁ ϥ ϫⲉ ⲡⲁ ϣⲏⲣⲓ ⲙⲁϣⲉ ⲛⲁ ⲕ ϯ ⲛ ⲛⲓ ⲥⲕⲉⲩⲟⲥ ⲛⲧⲉ ⲡⲓ ⲣⲱⲙⲓ ⲛⲁ ϥ ⲉⲧ ⲁⲣⲉ ⲧⲉⲛ ⲟⲗ ⲟⲩ ⲛ ϭⲓ ⲟⲩⲓ ⲟⲩⲟϩ ⲁⲛⲟⲕ ϯ ⲛⲁ ⲑⲣⲉ ϥ ϯ ⲛⲁ ⲕ ⲛ ϩⲁⲛ ⲟⲩⲟⲛ ⲛϧⲏⲧ ⲟⲩ . ⲡⲉϫⲉ ⲡⲓ ⲣⲱⲙⲓ ⲛⲁ ϥ ϧⲉⲛ ⲟⲩ ϩⲟϯ ϫⲉ ⲡⲁ ⲓⲱⲧ ⲉⲑ ⲟⲩⲁⲃ ⲁⲛⲟⲕ ⲙⲙⲁⲩⲁ ⲧ ⲁⲛ ⲡ ⲉⲧ ⲁ ⲓ ⲟⲗ ⲟⲩ . ⲡⲉϫⲉ ⲡⲁ ⲓⲱⲧ ⲛⲁ ϥ ϫⲉ ϯ ⲉⲙⲓ ϩⲱ ⲡⲁ ϣⲏⲣⲓ . ⲡⲉϫⲉ ⲡⲓ ⲣⲱⲙⲓ ⲙ ⲡⲁ ⲓⲱⲧ ϫⲉ ⲓⲥϫⲉ ϥ ⲛⲁ ϫⲉ ⲡⲓ ⲥⲁϫⲓ ⲁⲛ ⲛ ϩⲗⲓ ⲛ ⲣⲱⲙⲓ ⲉ ⲡ ⲧⲏⲣ ϥ ⲓⲉ ϯ ⲛⲁ ⲟⲗ ϥ ⲛ ⲧⲁ ϯ ⲛ ⲛⲉϥ ⲥⲕⲉⲩⲟⲥ ⲛⲁ ϥ ⲉ ⲩ ⲟⲩⲟϫ ⲙ ⲡⲟⲩ ⲣⲏϯ ⲧⲏⲣ ⲟⲩ . ⲧⲟⲧⲉ ⲁ ⲡⲁ ⲓⲱⲧ ⲙⲟⲩϯ ⲉ ⲡⲓ ⲣⲱⲙⲓ ⲙ ⲡⲣⲁⲅⲙⲁⲧⲉⲩⲧⲏⲥ ⲁ ϥ ⲑⲣⲉ ϥ ⲱⲣⲕ ⲛⲁ ϥ ϫⲉ ϯ ⲛⲁ ⲟⲩⲉⲛϩ ⲡⲓ ϩⲱⲃ ⲉⲃⲟⲗ ⲁⲛ ϣⲁ ⲡⲉ ϩⲟⲟⲩ ⲙ ⲡⲁ ⲙⲟⲩ ⲟⲩⲟϩ ⲡⲁⲓ ⲣⲏϯ ⲁ ϥ ⲟⲗ ϥ ⲁ ϥ ϯ ⲛⲁ ϥ ⲛ ⲛⲉϥ ⲥⲕⲉⲩⲟⲥ ⲧⲏⲣ ⲟⲩ ⲙ ⲡⲟⲩ ⲣⲏϯ ⲕⲁⲧⲁ ⲡⲓ ⲣⲏϯ ⲉⲧ ⲁ ϥ ⲉⲣ ⲕⲉⲗⲉⲩⲓⲛ ⲛϫⲉ ⲡⲉⲛ ⲓⲱⲧ ⲁⲡⲁ ϣⲉⲛⲟⲩϯ ⲟⲩⲟϩ ⲁ ⲡⲓ ⲡⲣⲁⲅⲙⲁⲧⲉⲩⲧⲏⲥ ϯ ⲛⲁ ϥ ⲛ ⲟⲩ ⲕⲟⲩϫⲓ ⲙ ⲙⲉⲣⲟⲥ ϧⲉⲛ ⲛⲉϥ ⲥⲕⲉⲩⲟⲥ ⲁ ϥ ⲭⲁ ϥ ⲉⲃⲟⲗ . ⲙⲉⲛⲉⲛⲥⲱ ⲥ ⲟⲛ ⲁ ϥ ⲧⲁⲥⲑⲟ ϥ ϣⲁ ⲡⲉⲛ ⲓⲱⲧ ⲙ ⲡⲣⲟⲫⲏⲧⲏⲥ ⲛϫⲉ ⲡⲓ ⲡⲣⲁⲅⲙⲁⲧⲉⲩⲧⲏⲥ ⲟⲩⲟϩ ⲁ ϥ ϭⲓ ⲥⲙⲟⲩ ⲉⲃⲟⲗ ϩⲓ ⲧⲟⲧ ϥ . ⲡⲉϫⲉ ⲡⲁ ⲓⲱⲧ ⲁⲡⲁ ϣⲉⲛⲟⲩϯ ⲛⲁ ϥ ϫⲉ ⲡⲁ ϣⲏⲣⲓ ⲓⲥ ϩⲏⲡⲡⲉ ⲭ ⲟⲩⲱϣ ⲉ ϩⲱⲗ ⲉ ϯ ⲡⲟⲗⲓⲥ ⲣⲁⲕⲟϯ ⲁⲣⲓ ϯ ⲁⲅⲁⲡⲏ ⲁⲕϣⲁⲛ ϣⲉ ⲡⲓ ϣⲟⲣⲡ ⲛ ⲓⲇⲟⲥ ⲉ ⲕ ⲛⲁ ⲉⲣ ⲁⲡⲁⲛⲧⲁⲛ ⲉⲣⲟ ϥ ⲉ ⲩ ϯ ⲙⲙⲟ ϥ ⲉⲃⲟⲗ ϣⲟⲡ ϥ ⲛⲧ ⲉⲧⲉⲕ ⲉⲛ ϥ ⲛⲏ ⲓ ⲟⲩⲟϩ ⲫⲏ ⲉⲧⲉ ⲕ ⲛⲁ ⲧⲏⲓ ϥ ϧⲁⲣⲟ ϥ ϯ ⲛⲁ ⲧⲏⲓ ϥ ⲛⲁ ⲕ ⲁⲕϣⲁⲛ ⲧⲁⲥⲑⲟ ⲕ ϣⲁⲣⲟ ⲓ ϧⲉⲛ ⲫ ⲟⲩⲱϣ ⲙ ⲫ ϯ . ⲡⲓ ⲣⲱⲙⲓ ⲇⲉ ⲙ ⲡⲣⲁⲅⲙⲁⲧⲉⲩⲧⲏⲥ ⲉⲧ ⲁ ϥ ⲫⲟϩ ⲉ ⲭⲉⲣⲉⲩ ⲉ ϥ ⲛⲁ ⲉ ⲣⲁⲕⲟϯ ⲛ ϯ ⲟⲩⲛⲟⲩ ⲉⲧ ⲁ ϥ ⲓ ⲉ ⲡ ϣⲱⲓ ϧⲉⲛ ⲡⲓ ϫⲟⲓ ⲁ ϥ ϫⲓⲙⲓ ⲛ ⲟⲩ ⲣⲱⲙⲓ ⲉⲣⲉ ⲟⲩⲟⲛ ⲟⲩ ⲧⲣⲁⲡⲉⲍⲁ ⲛ ϭⲓⲥⲙⲟⲩ ⲛⲧⲟⲧ ϥ ⲉ ⲟⲩ ϩⲁⲧ ⲧⲉ ⲑⲁⲓ ⲁ ϥ ⲟⲗ ⲥ ⲛ ϭⲓ ⲟⲩⲓ ⲛϫⲉ ⲡⲓ ⲣⲱⲙⲓ ⲉ ⲛⲁ ⲥⲛⲧⲟⲧ ϥ ⲉⲃⲟⲗ ϧⲉⲛ ⲟⲩⲓ ⲛ ⲛⲓ ⲙⲟⲛⲏ ⲛⲧⲉ ⲡⲉⲛ ⲓⲱⲧ ⲁⲡⲁ ϣⲉⲛⲟⲩϯ ⲡⲓ ⲣⲱⲙⲓ ⲉⲧ ⲉⲛϩⲟⲧ . ⲟⲩⲟϩ ⲉⲧ ⲁ ⲡⲓ ⲡⲣⲁⲅⲙⲁⲧⲉⲩⲧⲏⲥ ⲛⲁⲩ ⲉ ϯ ⲧⲣⲁⲡⲉⲍⲁ ⲡⲉϫⲁ ϥ ⲛϧⲣⲏⲓ ⲛϧⲏⲧ ϥ ϫⲉ ⲁⲓϣⲁⲛ ϣⲱⲡ ⲛ ⲧⲁⲓ ⲧⲣⲁⲡⲉⲍⲁ ⲛ ϩⲁⲧ ⲛ ⲧⲁ ⲟⲗ ⲥ ⲙ ⲡⲓ ⲛⲓϣϯ ⲛ ⲣⲱⲙⲓ ⲛⲧⲉ ⲫ ϯ ⲡⲓ ϣⲓⲡⲓ ⲛⲁ ⲭⲁ ⲧ ⲁⲛ ⲛ ⲧⲁ ⲟⲗ ϩⲗⲓ ⲛⲧⲟⲧ ϥ ϫⲉ ⲁ ϥ ⲛⲁⲓ ⲛⲏ ⲓ ⲁ ϥ ⲧⲁⲙⲟ ⲓ ⲉ ⲛⲁ ⲥⲕⲉⲩⲟⲥ ⲟⲩⲟϩ ⲁ ϥ ⲑⲣ ⲟⲩ ⲧⲏⲓⲧ ⲟⲩ ⲛⲏ ⲓ ϯ ⲛⲁ ϣⲟⲡ ⲥ ⲁⲛ ⲛ ⲧⲁ ⲧⲁⲕⲟ ⲙ ⲡⲁ ⲁⲗⲗⲟⲧⲣⲓⲟⲛ ϧⲉⲛ ⲛⲁ ϫⲓϫ . ⲟⲩⲟϩ ⲉⲧ ⲁ ϥ ϣⲉ ⲉϧⲟⲩⲛ ⲉ ϯ ⲡⲟⲗⲓⲥ ⲣⲁⲕⲟϯ ⲁ ϥ ⲉⲣ ⲁⲡⲁⲛⲧⲁⲛ ⲉ ⲡⲓ ⲣⲱⲙⲓ ⲟⲛ ⲉⲣⲉ ϯ ⲧⲣⲁⲡⲉⲍⲁ ⲛⲧⲟⲧ ϥ ⲟⲩⲟϩ ⲙⲡⲉ ϥ ϣⲟⲡ ⲥ . ⲙⲉⲛⲉⲛⲥⲁ ⲕⲉ ⲉϩⲟⲟⲩ ⲃ ⲁ ϥ ⲉⲣ ⲁⲡⲁⲛⲧⲁⲛ ⲉ ⲡⲓ ⲣⲱⲙⲓ ⲟⲛ ⲉ ϥ ⲧⲱⲟⲩⲛ ⲛ ϯ ⲧⲣⲁⲡⲉⲍⲁ ⲙ ⲡⲉ ⲙⲑⲟ ⲉⲃⲟⲗ ⲛ ⲟⲩⲟⲛ ⲛⲓⲃⲉⲛ ⲟⲩⲟϩ ⲙⲡⲉ ϥ ϣⲟⲡ ⲥ ⲟⲛ . ⲉⲧ ⲁ ϥ ϯ ⲇⲉ ⲛ ⲧⲉϥ ⲡⲣⲁⲅⲙⲁⲧⲓⲁ ⲉⲃⲟⲗ ⲛϫⲉ ⲡⲓ ⲣⲱⲙⲓ ⲙ ⲡⲣⲁⲅⲙⲁⲧⲉⲩⲧⲏⲥ ⲁ ϥ ⲓ ⲉⲃⲟⲗ ⲉϫⲉⲛ ⲫ ⲓⲁⲣⲟ ϫⲉ ⲉ ϥ ⲛⲁ ⲁⲗⲏⲓ ⲉ ⲡⲓ ϫⲟⲓ ⲁ ⲡⲓ ⲣⲱⲙⲓ ⲓ ⲟⲛ ⲛⲉⲙ ϯ ⲧⲣⲁⲡⲉⲍⲁ ⲟⲩⲟϩ ⲙⲡⲉ ϥ ϣⲟⲡ ⲥ ⲟⲛ . ⲟⲩⲁⲓ ⲇⲉ ⲛ ⲛⲓ ⲛⲉϥ ⲉⲧ ϩⲓ ⲡⲓ ϫⲟⲓ ⲉⲣⲉ ⲡⲓ ⲡⲣⲁⲅⲙⲁⲧⲉⲩⲧⲏⲥ . ⲧⲁⲗⲏⲟⲩⲧ ⲉⲣⲟ ϥ ⲁ ϥ ϣⲟⲡ ⲥ ⲉ ⲁ ϥ ϯ ⲇ ⲛ ⲗⲟⲩⲕⲟϫⲓ ϧⲁⲣⲟ ⲥ . ⲛⲑⲟϥ ⲇⲉ ⲛⲁ ϥ ϫⲱ ⲙⲙⲟ ⲥ ϫⲉ ϯ ⲛⲁ ⲟⲗ ⲥ ⲉ ⲡ ⲧⲟⲡⲟⲥ ⲛ ⲁⲡⲁ ϣⲉⲛⲟⲩϯ ⲡⲓ ⲣⲱⲙⲓ ⲛⲧⲉ ⲫ ϯ . ⲉⲧ ⲁ ⲩ ⲫⲟϩ ⲇⲉ ⲉ ⲧⲟⲩ ⲡⲟⲗⲓⲥ ⲁ ⲡⲓ ⲛⲉϥ ϭⲓ ⲛ ϯ ⲧⲣⲁⲡⲉⲍⲁ ⲁ ϥ ⲉⲛ ⲥ ⲉ ⲡⲓ ⲙⲟⲛⲁⲥⲧⲏⲣⲓⲟⲛ ⲟⲩⲟϩ ⲁ ϥ ⲧⲏⲓ ⲥ ⲙ ⲡⲁ ⲓⲱⲧ ⲉ ϥ ϫⲱ ⲙⲙⲟ ⲥ ϫⲉ ⲭ ⲟⲩⲱϣ ⲧⲁⲓ ⲧⲣⲁⲡⲉⲍⲁ ⲛ ϭⲓⲥⲙⲟⲩ ⲛⲧⲉ ⲕ ϣⲟⲡ ⲥ ⲡⲁ ⲓⲱⲧ ; ⲡⲉϫⲉ ⲡⲁ ⲓⲱⲧ ⲛⲁ ϥ ϫⲉ ⲥⲉ ⲁⲗⲗⲁ ⲙⲁ ⲧⲁⲙⲟ ⲓ ϫⲉ ⲁ ⲕ ϯ ⲟⲩⲏⲣ ϣⲁⲣⲟ ⲥ ⲡⲁ ϣⲏⲣⲓ . ⲡⲉϫⲉ ⲡⲓ ⲛⲉϥ ϫⲉ ⲁ ⲓ ϯ ⲏ ⲛ ⲗⲟⲩⲕⲟϫⲓ ϧⲁⲣⲟ ⲥ ⲡⲁ ⲓⲱⲧ . ⲡⲉϫⲉ ⲡⲁ ⲓⲱⲧ ⲁⲡⲁ ϣⲉⲛⲟⲩϯ ⲛⲁ ϥ ϫⲉ ⲙⲫⲏ ⲡⲁ ϣⲏⲣⲓ ⲁⲛⲁⲩ ⲙⲡⲉⲣ ϫⲉⲙⲉⲑⲛⲟⲩϫ ⲁⲛ ⲁⲗⲗⲁ ⲇ ⲛ ⲗⲟⲩⲕⲟϫⲓ ⲛⲉ ⲉⲧ ⲁ ⲕ ⲧⲏⲓⲧ ⲟⲩ ϧⲁⲣⲟ ⲥ . ⲡⲉϫⲁ ϥ ⲡⲓ ⲛⲉϥ ⲛⲁ ϥ ϫⲉ ⲁϩⲁ ⲛⲁⲓ ⲟⲛⲧⲱⲥ ⲛⲉ ⲛ ⲉⲧ ⲁ ⲓ ⲧⲏⲓⲧ ⲟⲩ ϧⲁⲣⲟ ⲥ ϭⲓⲧ ⲥ ⲛⲁ ⲕ ⲱ ⲡⲁ ⲓⲱⲧ ⲉⲑ ⲟⲩⲁⲃ . ⲡⲉϫⲉ ⲡⲁ ⲓⲱⲧ ⲛⲁ ϥ ϫⲉ ϭⲓ ⲉ ⲛ ⲗⲟⲩⲕⲟϫⲓ ⲛⲁ ⲕ ϧⲁⲣⲟ ⲥ ⲡⲁ ϣⲏⲣⲓ . ⲛⲑⲟϥ ⲇⲉ ⲡⲉϫⲁ ϥ ⲛⲁ ϥ ϫⲉ ϯ ⲛⲁ ϭⲓ ϩⲗⲓ ϧⲁⲣⲟ ⲥ ⲁⲛ ⲡⲁ ⲓⲱⲧ ⲁⲣⲓ ⲡⲁ ⲙⲉⲩⲓ ϧⲉⲛ ⲛⲉⲕ ϣⲗⲏⲗ ⲉⲑ ⲟⲩⲁⲃ ⲡⲁ ⲓⲱⲧ . ⲟⲩⲟϩ ⲡⲁⲓ ⲣⲏϯ ⲁ ϥ ϭⲓ ⲥⲙⲟⲩ ⲁ ϥ ⲓ ⲉⲃⲟⲗ ϩⲓ ⲧⲟⲧ ϥ ⲙ ⲡⲁ ⲓⲱⲧ ⲁ ϥ ϣⲉ ⲛⲁ ϥ ⲉ ⲡⲉϥ ⲏⲓ ⲉ ϥ ϯ ⲱⲟⲩ ⲙ ⲫ ϯ . ⲡ ϫⲱⲕ ⲇⲉ ⲛ ⲟⲩ ⲁⲃⲟⲧ ⲛ ⲉϩⲟⲟⲩ ⲁ ⲡⲓ ⲡⲣⲁⲅⲙⲁⲧⲉⲩⲧⲏⲥ ⲉⲧⲉ ⲙⲙⲁⲩ ⲫⲏ ⲉⲧ ⲁ ⲡⲁ ⲓⲱⲧ ϯ ⲛⲁ ϥ ⲛ ⲛⲉϥ ⲥⲕⲉⲩⲟⲥ ⲉⲧ ⲁ ⲩ ⲕⲟⲗⲡ ⲟⲩ ⲁ ϥ ⲓ ⲉ ⲡⲓ ⲙⲟⲛⲁⲥⲧⲏⲣⲓⲟⲛ ⲫⲏ ⲉⲧⲉ ⲙⲙⲁⲩ ⲡ ⲉⲧ ⲁ ϥ ϫⲟ ⲥ ⲛⲁ ϥ ϫⲉ ⲡⲓ ϣⲟⲣⲡ ⲛ ⲓⲇⲟⲥ ⲉ ⲕ ⲛⲁ ⲉⲣ ⲁⲡⲁⲛⲧⲁⲛ ⲉⲣⲟ ϥ ⲉ ⲩ ϯ ⲙⲙⲟ ϥ ⲉⲃⲟⲗ ϣⲟⲡ ϥ ⲟⲩⲟϩ ⲁⲛⲓⲧ ϥ ⲛⲏ ⲓ ⲉⲧⲉ ⲙⲡⲉ ϥ ϣⲟⲡ ⲥ ⲉⲧⲉ ⲑⲁⲓ ⲧⲉ ϯ ⲧⲣⲁⲡⲉⲍⲁ ⲉⲧ ⲁ ⲡⲓ ⲛⲉϥ ϣⲟⲡ ⲥ ⲙ ⲡⲁ ⲓⲱⲧ ⲟⲩⲟϩ ⲡⲉϫⲉ ⲡⲓ ⲡⲣⲁⲅⲙⲁⲧⲉⲩⲧⲏⲥ ⲙ ⲡⲁ ⲓⲱⲧ ϫⲉ ⲁ ⲓ ⲓ ⲉ ⲓ ⲙⲟϣⲓ ⲁ ⲟⲩ ⲧⲱⲓⲥ ⲛ ⲛⲟⲩⲃ ϩⲉⲓ ⲛⲧⲟⲧ ⲟⲩⲟϩ ϯ ⲉⲙⲓ ⲁⲛ ϫⲉ ⲉⲧ ⲁ ⲥ ϩⲉⲓ ϧⲉⲛ ⲁϣ ⲙ ⲙⲱⲓⲧ . ⲡⲓ ⲛⲉϥ ⲇⲉ ⲉⲧ ⲁ ϥ ϣⲱⲡ ⲛ ϯ ⲧⲣⲁⲡⲉⲍⲁ ⲛⲑⲟϥ ⲡⲉ ⲉⲧ ⲁ ϥ ϫⲓⲙⲓ ⲛ ϯ ⲧⲱⲓⲥ ⲛ ⲛⲟⲩⲃ ⲉⲧ ⲁ ⲥ ϩⲉⲓ ⲉ ⲥ ⲓⲣⲓ ⲛ ⲝ ⲛ ⲗⲟⲩⲕⲟϫⲓ . ⲡⲓ ⲡⲣⲁⲅⲙⲁⲧⲉⲩⲧⲏⲥ ⲇⲉ ⲛⲁ ϥ ⲉⲙⲓ ⲁⲛ ⲡⲉ ⲁⲗⲗⲁ ⲛⲁ ϥ ⲧⲱⲃϩ ⲙ ⲡⲁ ⲓⲱⲧ ϧⲉⲛ ϩⲁⲛ ⲉⲣⲙⲱⲟⲩⲓ ϫⲉ ⲙⲁⲣⲉ ⲡⲉⲕ ⲛⲁⲓ ⲧⲁϩⲟ ⲓ . ⲡⲉϫⲉ ⲡⲁ ⲓⲱⲧ ⲁⲡⲁ ϣⲉⲛⲟⲩϯ ⲛⲁ ϥ ϫⲉ ⲡⲓ ⲑⲱϣ ⲡⲉ ⲫⲁⲓ ⲉ ⲑⲣⲉ ϥ ϣⲱⲡⲓ ⲉⲣⲉ ⲑ ⲙⲉⲧ ⲣⲁⲙ ⲁⲟ ⲙ ⲡⲁⲓ ⲕⲟⲥⲙⲟⲥ ⲫⲁⲓ ⲧⲉⲛⲑⲱⲛⲧ ⲟⲩ ⲥϩⲓⲙⲓ ⲙ ⲡⲟⲣⲛⲏ ⲙ ⲫ ⲟⲟⲩ ⲥϧⲉ ⲛ ⲡⲉⲕ ⲏⲓ ⲣⲁⲥϯ ϩⲱ ϥ ⲧⲟⲧⲉ ⲥⲙⲟⲛⲧ ⲛⲉⲙ ⲕⲉ ⲟⲩⲁⲓ . ϯⲛⲟⲩ ϫⲉ ⲡⲁ ϣⲏⲣⲓ ⲫⲏ ⲉⲧⲉⲣⲉ ⲡ ϭⲥ ⲟⲩⲱϣ ⲉ ϯ ⲛⲓ ⲛⲟⲩⲃ ⲉⲧ ⲁ ⲩ ⲧⲁⲕⲟ ⲛⲁ ϥ ⲁ ϥ ⲧⲏⲓⲧ ⲟⲩ ⲟⲩⲟϩ ⲭ ⲛⲁ ϫⲉⲙ ⲟⲩ ⲁⲛ ϫⲉ ϣⲁ ⲉⲛⲉϩ . ⲟⲩⲟϩ ⲡⲁⲓ ⲣⲏϯ ⲁ ϥ ϣⲉ ⲛⲁ ϥ ⲛϫⲉ ⲡⲓ ⲣⲱⲙⲓ ⲙ ⲡⲣⲁⲅⲙⲁⲧⲉⲩⲧⲏⲥ ϧⲉⲛ ⲟⲩ ⲉⲙⲕⲁϩ ⲛ ϩⲏⲧ ⲛⲉⲙ ⲟⲩ ⲛⲓϣϯ ⲛ ϣⲓⲡⲓ . ⲁⲡⲁⲝ ⲁⲡⲗⲱⲥ ϩⲁⲛ ⲛⲓϣϯ ⲙ̀ ⲙⲏⲓⲛⲓ ⲛⲉⲙ ϩⲁⲛ ϣⲫⲏⲣⲓ ⲉ ⲩ ⲟϣ ⲁ ⲩ ϣⲱⲡⲓ ⲉ̀ⲃⲟⲗ ϩⲓ ⲧⲟⲧ ϥ ⲙ̀ ⲡⲉⲛ ⲓⲱⲧ ⲁⲡⲁ ϣⲉⲛⲟⲩϯ ⲡⲓ ⲡⲣⲟⲫⲏⲧⲏⲥ ⲙ̀ ⲙⲏⲓ ⲁⲗⲏⲑⲱⲥ ⲟⲩⲟϩ ⲡⲓ ⲡⲛⲁⲧⲟⲫⲟⲣⲟⲥ ⲛⲁⲓ ⲉⲧ ⲁ ⲩ ⲙⲟϣⲓ ⲉ̀ⲃⲟⲗ ϣⲁⲧ ⲟⲩ ⲙⲁϩ ⲡ ϩⲟ ⲙ̀ ⲡ ⲕⲁϩⲓ ⲧⲏⲣ ϥ ϩⲱⲥⲇⲉ ⲛ̀ⲧⲉ ⲡⲉϥ ⲥⲱⲓⲧ ⲫⲟϩ ϣⲁ ⲛⲓ ⲟⲩⲣⲱⲟⲩ ⲛ̀ ⲉⲩⲥⲉⲃⲏⲥ ⲟⲩⲟϩ ⲛ̀ ⲥⲉ ϫⲟ ⲥ ⲛⲱ ⲟⲩ ϫⲉ ⲟⲩⲟⲛ ⲟⲩ ⲣⲱⲙⲓ ϧⲉⲛ ⲫ ⲙⲁⲣⲏⲥ ⲛ̀ ⲭⲏⲙⲓ ⲉ̀ ⲡⲉϥ ⲣⲁⲛ ⲡⲉ ϣⲉⲛⲟⲩϯ ϩⲱⲃ ⲛⲓⲃⲉⲛ ⲉ̀ ϣⲁ ϥ ϫⲟⲧ ⲟⲩ ϣⲁ ⲩ ϣⲱⲡⲓ ⲙ̀ ⲙⲉⲑ ⲙⲏⲓ . ⲟⲩⲟϩ ⲡⲉϫⲉ ⲡ ⲟⲩⲣⲟ ϫⲉ ⲡⲁⲛⲧⲱⲥ ⲟⲩ ⲣⲱⲙⲓ ⲉ ϥ ⲟⲩⲁⲃ ⲡⲉ ⲛ̀ⲧⲉ ⲡ ϭ̅ⲥ̅ . ⲡⲁⲓ ⲣⲏϯ ⲙ̀ⲡⲉ ϥ ⲉⲣⲁⲙⲉⲗⲉⲥ ⲉ̀ ⲡ ⲧⲏⲣ ϥ ⲛ̀ϫⲉ ⲡ ⲟⲩⲣⲟ ⲙ̀ ⲙⲁⲓ ⲛⲟⲩϯ , ⲁⲗⲗⲁ ⲁ ϥ ⲥϧⲁⲓ ⲛ̀ ⲟⲩ ⲉⲡⲓⲥⲧⲟⲗⲏ ϣⲁ ⲡⲉⲛ ⲓⲱⲧ ⲙ̀ ⲡⲣⲟⲫⲏⲧⲏⲥ ⲁⲡⲁ ϣⲉⲛⲟⲩϯ ⲉ ⲥ ⲥϧⲏⲟⲩⲧ ⲙ ⲡⲁⲓ ⲧⲩⲡⲟⲥ . ⲁ̀ⲛⲟⲕ ⲡⲉ ⲡⲓ ⲁⲧⲉⲙⲡϣⲁ ⲛ̀ ⲟⲩⲣⲟ ⲑⲉⲟⲇⲟⲥⲓⲟⲥ ⲡⲓ ⲕⲟⲩϫⲓ ⲫⲏ ⲉⲧ ⲁ ⲫ ⲛⲏⲃ ⲫ ϯ ϯ ⲛⲁ ϥ ⲛ̀ ϯ ⲙⲉⲧ ⲟⲩⲣⲟ ⲡⲁⲣⲁ ⲡⲁ ⲉⲙⲡϣⲁ . ⲉ ⲓ ⲥϧⲁⲓ ⲉ̀ⲣⲁⲧ ⲕ ⲱ ⲡⲓ ⲁⲅⲓⲟⲥ ⲁⲡⲁ ϣⲉⲛⲟⲩϯ ⲫ ⲣⲱⲙⲓ ⲙ̀ ⲫ ϯ ϧⲉⲛ ⲟⲩ ⲙⲉⲑ ⲙⲏⲓ . ϯ ⲟⲩⲱϣⲧ ⲙ̀ⲙⲟ ⲕ ⲱ ⲡⲁ ⲓⲱⲧ ⲉⲑ ⲟⲩⲁⲃ ⲟⲩⲟϩ ϯ ϯ ϩⲟ ⲉ̀ⲣⲟ ⲕ ⲉ ⲑⲣⲉ ⲕⲉⲣⲥⲕⲩⲗⲓⲛ ⲙ̀ⲙⲟ ⲕ ⲛ̀ⲧⲉ ⲕ ⲓ ϣⲁⲣⲟ ⲛ ⲉ ⲑⲣⲉ ⲛ ⲉⲣ ⲡ ⲉⲙⲡϣⲁ ⲙ̀ ⲡⲉⲕ ⲥⲙⲟⲩ ⲛⲉⲙ ⲛⲁⲧⲁ ⲡⲟⲗⲓⲥ ⲧⲏⲣ ⲟⲩ ϫⲉ ϯ ⲙⲉⲧ ⲟⲩⲣⲟ ⲛⲉⲙ ϯ ⲥⲩⲅⲕⲗⲏⲧⲟⲥ ⲧⲏⲣ ⲥ ϫⲟⲩϣⲧ ⲉ̀ⲃⲟⲗ ϧⲁ ⲧ ϩⲏ ⲛ̀ ⲧⲉⲕ ⲡⲁⲣⲣⲏⲥⲓⲁ ⲉⲑ ⲟⲩⲁⲃ ϣⲁⲣⲟ ⲛ . ⲙ̀ⲫⲱⲣ ⲟⲩⲛ ⲡⲉⲛ ⲓⲱⲧ ⲉⲑ ⲟⲩⲁⲃ ⲙ̀ⲡⲉⲣ ⲉⲣⲁⲙⲉⲗⲉⲥ ⲉ̀ⲓ̀ ϣⲁⲣⲟ ⲛ . ⲧⲉⲛ ⲟⲃⲓ ⲅⲁⲣ ⲙ̀ⲙⲟ ⲕ ⲛⲉⲙ ⲛⲉⲕ ⲥⲃⲱⲟⲩⲓ̀ ⲉⲑ ⲟⲩⲁⲃ ⲡⲣⲟⲥ ⲡⲓ ⲣⲏϯ ⲉⲧ ⲁ ⲛⲏ ⲉⲑ ⲛⲏⲟⲩ ϣⲁⲣⲟ ⲛ ϫⲱ ⲉ̀ⲣⲟ ⲛ ⲛ̀ ⲛⲓ ϩⲙⲟⲧ ⲉⲧ ⲁ ⲫ ϯ ⲉⲣ ⲭⲁⲣⲓⲍⲉⲥⲑⲉ ⲙ̀ⲙⲱ ⲟⲩ ⲛⲁ ⲕ . ⲁⲣⲓ ⲡⲉⲛ ⲙⲉⲩⲓ ϧⲉⲛ ⲛⲉⲕ ϣⲗⲏⲗ ⲉⲑ ⲟⲩⲁⲃ . ⲟⲩϫⲁⲓ ϧⲉⲛ ⲫ ⲣⲁⲛ ⲛ̀ ϯ ⲁⲅⲓⲁ ⲛ̀ ⲧⲣⲓⲁⲥ . ⲟⲩⲟϩ ⲁ ϥ ⲧⲱⲃ ⲛ̀ ϯ ⲉⲡⲓⲥⲧⲟⲗⲏ ⲁ ϥ ⲧⲏⲓ ⲥ ⲛ̀ ⲟⲩ ⲃⲉⲣⲉⲧⲁⲣⲓⲟⲥ ⲉ̀ ⲫⲱϥ ⲡⲉ ⲉ ⲩ ⲙⲟⲩϯ ⲉ̀ⲣⲟ ϥ ϫⲉ ⲉⲩⲇⲟⲝⲓⲟⲥ ⲟⲩⲟϩ ⲁ ϥ ⲥϧⲁⲓ ⲛ̀ ⲕⲉ ⲟⲩⲓ̀ ⲉ̀ⲣⲁⲧ ϥ ⲙ̀ ⲡⲓ ⲇⲟⲩⲝ ⲛ̀ⲧⲉ ⲁⲛⲧⲓⲛⲱⲟⲩ ⲟⲩⲟϩ ⲁ ϥ ⲓ̀ ⲉ̀ ⲭⲏⲙⲓ ⲛ̀ϫⲉ ⲡⲓ ⲃⲉⲣⲉⲧⲁⲣⲓⲟⲥ ⲁ ϥ ⲓ̀ ⲉ̀ ⲣⲏⲥ ⲁ ϥ ϣⲉ ⲉ̀ϧⲟⲩⲛ ⲉ̀ ϯ ⲡⲟⲗⲓⲥ ⲁⲛⲧⲓⲛⲱⲟⲩ ⲁ ϥ ϯ ⲛ̀ ⲛⲓ ⲥϧⲁⲓ ⲙ̀ ⲡⲓ ⲇⲟⲩⲝ ⲟⲩⲟϩ ⲡⲁⲓ ⲣⲏϯ ⲁ ⲩ ⲧⲱⲟⲩⲛ ⲟⲩ ⲁ ⲩ ⲓ̀ ⲉ̀ ϯ ⲙⲟⲛⲏ ⲉ̀ⲣⲁⲧ ϥ ⲙ̀ ⲡⲁ ⲓⲱⲧ ⲉⲑ ⲟⲩⲁⲃ ⲁⲡⲁ ϣⲉⲛⲟⲩϯ ⲟⲩⲟϩ ⲁ ⲩ ϭⲓ ⲥⲙⲟⲩ ⲉ̀ⲃⲟⲗ ϩⲓ ⲧⲟⲧ ϥ ⲁ ⲩ ϩⲉⲙⲥⲓ . ⲙⲉⲛⲉⲛⲥⲱ ⲥ ⲁ ⲡⲓ ⲃⲉⲣⲉⲧⲁⲣⲓⲟⲥ ⲓⲛⲓ ⲉ̀ⲃⲟⲗ ⲛ̀ ⲛⲓ ⲥϧⲁⲓ ⲛ̀ⲧⲉ ⲡ ⲟⲩⲣⲟ ⲟⲩⲟϩ ⲁ ϥ ⲥⲱⲟⲩⲧⲉⲛ ⲙ̀ⲙⲱ ⲟⲩ ⲙ ⲡⲁ ⲓⲱⲧ ⲁⲡⲁ ϣⲉⲛⲟⲩϯ . ⲛ̀ⲑⲟϥ ⲇⲉ ⲉⲧ ⲁ ϥ ϭⲓ ⲛ̀ ⲛⲓ ⲥϧⲁⲓ ⲟⲩⲟϩ ⲉⲧ ⲁ ϥ ⲉⲣϩⲏⲧ ⲥ ⲛ̀ ⲱϣ ⲙ̀ⲙⲱ ⲟⲩ ⲁ ϥ ⲓ̀ ⲉ̀ϩⲣⲏⲓ ⲉ̀ϫⲉⲛ ⲡⲓ ⲥⲁϫⲓ ⲉⲧ ⲥϧⲏⲟⲩⲧ ϫⲉ ⲓⲱⲥ ⲙ̀ⲙⲟ ⲕ ⲁⲙⲟⲩ ϣⲁⲣⲟ ⲛ ⲉ ⲧ ⲡⲟⲗⲓⲥ ⲛ̀ ϯ ⲙⲉⲧ ⲟⲩⲣⲟ . ⲧⲟⲧⲉ ⲁ ϥ ⲉⲣ ⲙ̀ⲕⲁϩ ⲛ̀ ϩⲏⲧ ⲙ̀ⲙⲁϣⲱ ⲟⲩⲟϩ ⲁ ϥ ϩⲟϫϩⲉϫ ⲛ̀ϧⲣⲏⲓ ⲛ̀ϧⲏⲧ ϥ ⲡⲉ ⲡⲉϫⲁ ϥ ⲙ̀ ⲡⲓ ⲃⲉⲣⲉⲧⲁⲣⲓⲟⲥ ϫⲉ ⲟⲩ ⲡⲉ ⲡ ϩⲱⲃ ⲙ̀ ⲡⲟⲩ ⲣⲟ ⲛⲉⲙⲏ ⲓ ; ⲁ̀ⲛⲟⲕ ⲟⲩ ⲙⲟⲛⲁⲭⲟⲥ ⲉ ⲓ ϣⲟⲡ ϧⲉⲛ ⲡⲁⲓ ⲙⲟⲛⲁⲥⲧⲏⲣⲓⲟⲛ ⲉⲑⲃⲉ ⲫ ϯ ⲉ ⲓ ϣⲗⲏⲗ ⲟⲩⲟϩ ⲉ ⲓ ϯ ϩⲟ ⲉ̀ϫⲉⲛ ⲛⲁ ⲛⲟⲃⲓ . ⲡⲉϫⲉ ⲡⲓ ⲃⲉⲣⲉⲧⲁⲣⲓⲟⲥ ⲙ̀ ⲡⲁ ⲓⲱⲧ ϫⲉ ⲡⲁ ϭ̅ⲥ̅ ⲛ̀ ⲓⲱⲧ ⲉⲑ ⲟⲩⲁⲃ ⲉ ϥ ⲟⲩⲱϣ ⲉ̀ ⲉⲣ ⲁⲡⲟⲗⲁⲩⲓⲛ ⲙ̀ ⲡⲉⲕ ⲥⲙⲟⲩ . ⲡⲉϫⲉ ⲡⲁ ⲓⲱⲧ ⲛⲁ ϥ ϫⲉ ⲁ̀ⲛⲁⲩ ⲁⲣⲏⲟⲩ ⲭ ⲛⲁ ϣ̀ ⲉⲣ ⲡⲁⲣⲁⲭⲱⲣⲓⲛ ⲛⲏ ⲓ ϫⲉ ⲟⲩⲏⲓ ⲁ ⲓ ⲉⲣ ϧⲉⲗⲗⲟ ⲛ̀ ⲣⲱⲙⲓ . ⲡⲉϫⲉ ⲡⲓ ⲃⲉⲣⲉⲧⲁⲣⲓⲟⲥ ⲛⲁ ϥ ϫⲉ ⲡⲁ ⲓⲱⲧ ⲉⲑ ⲟⲩⲁⲃ ⲙ̀ⲡⲉⲣ ⲉⲣ ⲕⲱⲗⲓⲛ ⲙ̀ ⲡⲓ ϩⲱⲃ ϫⲉ ⲟⲩⲏⲓ ϯ ⲛⲁ ϣ̀ ⲕⲁⲇⲉⲭⲓⲛ ⲁⲛ ⲛ̀ ⲧ ⲕⲉⲗⲉⲩⲥⲓⲥ ⲙ̀ ⲡⲁ ϭ̅ⲥ̅ ⲡ ⲟⲩⲣⲟ . ⲡⲉϫⲉ ⲡⲉⲛ ⲓⲱⲧ ⲙ̀ ⲡⲣⲟⲫⲏⲧⲏⲥ ⲛⲁ ϥ ϫⲉ ϩⲱⲗ ⲧⲉⲱⲥ ⲛ̀ⲧⲉ ⲧⲉⲛ ⲙ̀ⲧⲟⲛ ⲙ̀ⲙⲱ ⲧⲉⲛ ⲛⲉⲙ ⲛⲓ ⲣⲱⲙⲓ ⲉⲧ ⲁ ⲩ ⲓ̀ ⲛⲉⲙⲱ ⲧⲉⲛ ⲟⲩⲟϩ ⲛ̀ⲧⲉ ⲧⲉⲛ ϭⲓ ⲉ̀ⲃⲟⲗ ϧⲉⲛ ⲛⲓ ϫⲓⲛⲟⲩⲱⲙ ⲛ̀ⲧⲉ ⲛⲓ ⲭⲣⲓⲁ ⲛ̀ⲧⲉ ⲛⲓ ⲥⲛⲏⲟⲩ . ⲉⲧ ⲁ ⲩ ⲉⲣ ⲉϩⲟⲟⲩ ⲇⲉ ⲃ̅ ϧⲉⲛ ⲡⲓ ⲙⲟⲛⲁⲥⲧⲏⲣⲓⲟⲛ ⲁ ⲡⲓ ⲃⲉⲣⲉⲧⲁⲣⲓⲟⲥ ϯ ϩⲟ ⲉ̀ ⲡⲁ ⲓⲱⲧ ⲉ ϥ ϫⲱ ⲙ̀ⲙⲟ ⲥ ϫⲉ ⲧⲱⲛ ⲕ ⲙⲁⲣⲟ ⲛ ⲡⲁ ⲓⲱⲧ ϫⲉ ⲛ̀ⲛⲉ ⲕ ⲓⲛⲓ ⲉ̀ϩⲣⲏⲓ ⲉ̀ϫⲱ ⲓ ⲛ̀ ⲟⲩ ⲛⲓϣϯ ⲛ̀ ⲁⲡⲩⲗⲏ ϧⲁⲧⲉⲛ ⲡⲁ ϭ̅ⲥ̅ ⲡ ⲟⲩⲣⲟ . ⲡⲉϫⲉ ⲡⲁ ⲓⲱⲧ ⲁⲡⲁ ϣⲉⲛⲟⲩϯ ⲛⲁ ϥ ϫⲉ ⲭ ⲛⲁ ϣ̀ ⲉⲣ ⲡⲁⲣⲁⲭⲱⲣⲓⲛ ⲛⲏ ⲓ ⲁⲛ ⲡⲁ ϣⲏⲣⲓ ⲛ̀ⲧⲉ ⲕ ϣⲉ ⲛⲁ ⲕ ϧⲉⲛ ⲟⲩ ϩⲓⲣⲏⲛⲏ ⲟⲩⲟϩ ⲛ̀ⲧⲉ ⲕ ϫⲟ ⲥ ⲙ̀ ⲡ ⲟⲩⲣⲟ ϫⲉ ⲁ ϥ ⲉⲣ ϧⲉⲗⲗⲟ ⲛ̀ ⲣⲱⲙⲓ ⲙ̀ⲡⲉ ϥ ϣ̀ ϫⲉⲙ ϫⲟⲙ ⲛ̀ⲓ̀ ⲛⲉⲙⲏ ⲓ . ⲡⲉϫⲉ ⲡⲓ ⲃⲉⲣⲉⲧⲁⲣⲓⲟⲥ ⲛⲁ ϥ ϫⲉ ⲉ̀ϣⲱⲡ ⲭ ⲛⲏⲟⲩ ⲁⲛ ϧⲉⲛ ⲡⲉⲕ ⲟⲩⲱϣ ⲓⲉ ⲟⲩⲟⲛ ⲙⲁⲧⲟⲓ ⲙ̀ ⲡⲁⲓ ⲙⲁ ⲉ ⲩ ⲛⲁ ⲟⲗⲕ ⲙ̀ ⲡⲉⲕ ⲟⲩⲱϣ ⲁⲛ ⲡⲉ . ⲡⲉϫⲉ ⲡⲁ ⲓⲱⲧ ⲙ̀ ⲡⲣⲟⲫⲏⲧⲏⲥ ⲛⲁ ϥ ϫⲉ ⲟⲩⲕ ⲟⲩⲛ ⲭⲁ ⲫⲟⲟⲩ ⲉ̀ⲃⲟⲗ ϣⲁ ⲣⲁⲥϯ ⲟⲩⲟϩ ⲧⲉⲛ ⲛⲁ ⲙⲟϣⲓ ϧⲉⲛ ⲫ ⲟⲩⲱϣ ⲙ̀ ⲫ ϯ . ⲟⲩⲟϩ ⲉⲧ ⲁ ⲩ ϭⲓ ⲥⲙⲟⲩ ⲛ̀ϫⲉ ⲡⲓ ⲃⲉⲣⲉⲧⲁⲣⲓⲟⲥ ⲛⲉⲙ ⲡⲓ ⲇⲟⲩⲝ ⲛⲉⲙ ⲡⲓ ⲉ̀ⲝⲉⲣⲧⲟⲛ ⲧⲏⲣ ϥ ⲉⲑ ⲛⲉⲙⲱ ⲟⲩ ⲁ ⲩ ⲉⲣ ⲁ̀ⲛⲁⲭⲱⲣⲓⲛ ϣⲁ ϩⲁⲛⲁ̀ⲧⲟⲟⲩⲓ̀ . ⲉⲧ ⲁ ⲣⲟⲩϩⲓ ⲇⲉ ϣⲱⲡⲓ ⲁ ⲡⲉⲛ ⲓⲱⲧ ⲉⲑ ⲟⲩⲁⲃ ⲁⲡⲁ ϣⲉⲛⲟⲩϯ ϣⲉ ⲛⲁ ϥ ⲉ̀ϧⲟⲩⲛ ⲉ̀ ⲡⲓ ⲑⲩⲥⲓⲁⲥⲧⲏⲣⲓⲟⲛ ⲟⲩⲟϩ ⲁ ϥ ⲫⲱⲣϣ ⲛ̀ ⲛⲉϥ ϫⲓϫ ⲉ̀ⲃⲟⲗ ⲁ ϥ ϣⲗⲏⲗ ⲉ̀ϩⲣⲏⲓ ϩⲁ ⲫ ϯ ϫⲉ ϩⲓⲛⲁ ⲛ̀ⲧⲉ ϥ ⲧⲁⲙⲟ ϥ ⲉ̀ ⲛⲏ ⲉⲧⲉ ϥ ⲛⲁ ⲁⲓⲧ ⲟⲩ . ⲟⲩⲟϩ ⲉⲧ ⲁ ϥ ϯ ⲙ̀ ⲡⲓ ⲁⲙⲏⲛ ⲓⲥ ⲟⲩ ϭⲏⲡⲓ ⲛ̀ ⲟⲩⲱⲓⲛⲓ ⲁ ⲥϩⲟⲗⲙⲉ ϥ ⲁ ⲥ ϩⲱⲗ ⲛⲉⲙⲁ ϥ ϣⲁ ⲧ ⲡⲟⲗⲓⲥ ⲛ̀ ϯ ⲙⲉⲧ ⲟⲩⲣⲟ ⲟⲩⲟϩ ⲁ ⲥ ⲭⲁ ϥ ϧⲉⲛ ⲑ ⲙⲏϯ ⲙ̀ ⲡⲓ ⲡⲁⲗⲁⲧⲓⲟⲛ ϧⲉⲛ ⲡⲓ ⲙⲁ ⲉⲧⲉ ⲡ ⲟⲩⲣⲟ ⲛ̀ϧⲏⲧ ϥ ⲟⲩⲟϩ ⲟⲩ ⲛⲓϣϯ ⲛ̀ ⲟⲩⲱⲓⲛⲓ ⲁ ϥ ϣⲱⲡⲓ ϧⲉⲛ ⲡⲓⲧ[..]ⲓ ⲉⲣⲉ ⲡ ⲟⲩⲣⲟ ⲛ̀ⲕⲟⲧ ⲛ̀ϧⲏⲧ ϥ .
2	0	sText1	ϩⲁⲛ ⲕⲟⲩϫⲓ ⲉ̀ⲃⲟⲗ ϧⲉⲛ ⲛⲓ ϫⲟⲙ ⲛⲉⲙ ⲛⲓ ϣⲫⲏⲣⲓ ⲉ̀ⲧ ⲁ ⲫ ϯ ⲁⲓⲧ ⲟⲩ ⲉ̀ⲃⲟⲗ ϩⲓⲧⲟⲧ ϥ ⲙ̀ ⲡⲉⲛ ⲓ̀ⲱⲧ ⲉⲑ ⲟⲩⲁⲃ ⲙ̀ ⲡⲣⲟⲫⲏⲧⲏⲥ ⲁⲡⲁ ϣⲉⲛⲟⲩϯ ⲡⲓ ⲡⲣⲉⲥⲃⲩⲧⲉⲣⲟⲥ ⲟⲩⲟϩ ⲡⲓ ⲁⲣⲭⲓⲙⲁⲛⲇⲣⲓⲧⲏⲥ ⲉ̀ ⲁ ϥ ϩⲩⲥⲧⲟⲣⲓⲛ ⲙ̀ⲙⲱ ⲟⲩ ⲛ̀ϫⲉ ⲫⲏ ⲉⲑ ⲟⲩⲁⲃ ⲁⲡⲁ ⲃⲏⲥⲁ ⲡⲉϥ ⲙⲁⲑⲏⲧⲏⲥ ⲉ ⲩ ⲱ̀ⲟⲩ ⲙ̀ ⲫ ϯ ⲟⲩⲟϩ ⲟⲩ ϩⲏⲟⲩ ⲛ̀ ⲟⲩⲟⲛ ⲛⲓⲃⲉⲛ ⲉⲑ ⲛⲁ ⲥⲱⲧⲉⲙ ⲉ̀ⲣⲱ ⲟⲩ ⲛ̀ ⲥⲉ ϯ ⲱ̀ⲟⲩ ⲙ̀ ⲫ ϯ ⲛ̀ ⲥⲏⲟⲩ ⲛⲓⲃⲉⲛ ⲛ̀ ϩⲟⲩⲟ ⲇⲉ ⲡⲓ ⲉ̀ϩⲟⲟⲩ ⲛ̀ⲧⲉ ⲡⲉϥ ⲉⲣ ⲫ ⲙⲉⲩⲓ̀ ⲉⲑ ⲟⲩⲁⲃ ⲉ̀ⲧⲉ ⲥⲟⲩ ⲍ̅ ⲙ̀ ⲡⲓ ⲁ̀ⲃⲟⲧ ⲉⲡⲏⲡ ⲡⲉ ϧⲉⲛ ⲟⲩ ϩⲓⲣⲏⲛⲏ ⲛ̀ⲧⲉ ⲫ ϯ ⲁ̀ⲙⲏⲛ . ϯ ⲛⲁ ⲉⲣ ϩⲏⲧ ⲥ ⲛ̀ ⲥⲁϫⲓ ⲉⲑⲃⲉ ⲛⲓ ϫⲟⲙ ⲛⲉⲙ ⲛⲓ ϣⲫⲏⲣⲓ ⲉ̀ⲧ ⲁ ϥ ⲁⲓⲧ ⲟⲩ ⲛ̀ϫⲉ ⲫ ϯ ⲉ̀ⲃⲟⲗ ϩⲓⲧⲟⲧ ϥ ⲙ̀ ⲡⲉⲛ ⲙⲁⲕⲁⲣⲓⲟⲥ ⲛ̀ ⲓ̀ⲱⲧ ⲉⲑ ⲟⲩⲁⲃ ⲁⲡⲁ ϣⲉⲛⲟⲩϯ ⲛⲁⲓ ⲉ̀ⲧ ⲁ ⲓ ⲛⲁⲩ ⲉ̀ⲣⲱ ⲟⲩ ϧⲉⲛ ⲛⲁ ⲃⲁⲗ ⲁ̀ⲛⲟⲕ ⲃⲏⲥⲁ ⲡⲉϥ ⲙⲁⲑⲏⲧⲏⲥ ⲛⲉⲙ ⲛⲓ ⲕⲉ ⲭⲱⲟⲩⲛⲓ ⲟⲛ ⲉ̀ⲧ ⲁ ⲡⲉⲛ ⲓ̀ⲱⲧ ⲉⲑ ⲟⲩⲁⲃ ⲁⲡⲁ ϣⲉⲛⲟⲩϯ ϫⲟⲧ ⲟⲩ ⲉ̀ⲣⲟ ⲓ ϧⲉⲛ ⲡⲉϥ ⲣⲱ ϥ ⲉ̀ⲧⲉ ⲙ̀ⲙⲟⲛ ϩⲗⲓ ⲙ̀ ⲙⲉⲑ ⲛⲟⲩϫ ⲛ̀ϧⲏⲧ ϥ ⲛⲁⲓ ϯⲛⲟⲩ ⲉ̀ ϯ ⲛⲁ ⲧⲁⲟⲩⲉ ϩⲁⲛ ⲕⲟⲩϫⲓ ⲉ̀ⲣⲱ ⲧⲉⲛ ⲉ̀ⲃⲟⲗ ⲛ̀ϧⲏⲧ ⲟⲩ . ⲁⲩⲓ ⲥ ⲛ̀ⲧⲉ ⲛ ⲟⲩⲱⲛϩ ⲛⲱ ⲧⲉⲛ ⲉ̀ⲃⲟⲗ ϯⲛⲟⲩ ⲛ̀ ⲛⲓ ϫⲟⲙ ⲛⲉⲙ ⲛⲓ ϣⲫⲏⲣⲓ ⲉ̀ⲧ ⲁ ⲫ ϯ ⲉⲣ ⲉⲛⲉⲣⲅⲓⲛ ⲙ̀ⲙⲱ ⲟⲩ ⲉ̀ⲃⲟⲗ ϩⲓⲧⲟⲧ ϥ ⲙ̀ ⲡⲁ ⲓⲱⲧ ⲛ̀ ϧⲉⲗⲗⲟ . ⲓⲥ ⲟⲩ ⲙⲏϣ ⲅⲁⲣ ⲛ̀ ⲉ̀ϩⲟⲟⲩ ϯ ϧⲟⲥⲓ ⲟⲩⲟϩ ϯ ϣⲧⲉⲣⲧⲱⲣ ⲉ ⲓ ⲉⲣ ϩⲟϯ ⲉ̀ ϯ ⲙ̀ ⲡⲁ ⲟⲩⲟⲓ ⲉ̀ϧⲟⲩⲛ ⲉ̀ ⲛⲓ ϩⲃⲏⲟⲩⲓ̀ ⲛ̀ ϣⲫⲏⲣⲓ ⲛ̀ⲧⲉ ⲡⲁ ⲓ̀ⲱⲧ ⲁⲡⲁ ϣⲉⲛⲟⲩϯ ϫⲉ ⲁ̀ⲛⲟⲕ ⲟⲩ ⲁⲥⲑⲉⲛⲏⲥ ⲟⲩⲟϩ ⲛ̀ ϩⲓⲇⲓⲱⲧⲏⲥ ϧⲉⲛ ⲡ ⲥⲁϫⲓ ⲙⲏⲡⲱⲥ ⲛ̀ ⲧⲁ ⲱⲙⲥ ϧⲉⲛ ⲡⲓ ⲡⲉⲗⲁⲅⲟⲥ ⲛⲧⲉ ⲛⲓ ⲙⲱⲟⲩ ⲉⲑⲃⲉ ϫⲉ ϯ ⲉ̀ⲙⲓ ⲛ̀ ⲛⲏⲃⲓ ⲁⲛ . ϯ ⲉⲣ ⲭⲣⲉⲱⲥⲧⲓⲛ ⲅⲁⲣ ϧⲉⲛ ⲟⲩ ⲛⲓϣϯ ⲛ̀ ⲭⲣⲉⲟⲥ ⲁⲗⲗⲁ ⲡⲓ ⲇⲁⲛⲓⲥⲧⲏⲥ ϣⲑⲟⲣⲧⲉⲣ ⲁⲛ ϧⲉⲛ ⲛⲉϥ ϩⲃⲏⲟⲩⲓ̀ . ⲡⲁ ⲓⲱⲧ ⲅⲁⲣ ⲁⲡⲁ ϣⲉⲛⲟⲩϯ ⲫⲁ ⲡⲓ ⲉⲣ ⲫ ⲙⲉⲩⲓ̀ ⲉⲑ ⲛⲁⲛⲉ ϥ ⲫⲁⲓ ⲉ̀ⲧⲉ ⲛ ⲉⲣ ϣⲁⲓ ⲛⲁ ϥ ⲙ̀ ⲫ ⲟⲟⲩ ⲟⲩ ϣⲟⲩ ⲥⲁϫⲓ ⲡⲉ ⲛ̀ ⲛⲉϥ ϩⲃⲏⲟⲩⲓ̀ ⲉⲑ ⲛⲁⲛⲉ ⲩ ⲛⲉϥ ⲁⲥⲕⲏⲥⲓⲥ ⲛⲉⲙ ⲛⲉϥ ⲡⲟⲗⲏⲧⲓⲁ ⲛⲉⲙ ⲛⲉϥ ⲁⲣⲉⲧⲏ ⲛ̀ ϣⲟⲩ ⲉⲣ ϣⲫⲏⲣⲓ ⲙ̀ⲙⲱ ⲟⲩ ⲛⲉⲙ ⲛⲓ ⲛⲓϣϯ ⲙ̀ ⲙⲏⲓⲛⲓ ⲙ̀ ⲡⲁⲣⲁⲇⲟⲝⲟⲛ ⲉⲧ ⲁ ⲩ ϣⲱⲡⲓ ⲉ̀ⲃⲟⲗ ϩⲓⲧⲟⲧ ϥ ⲉ̀ ⲟⲩ ⲟⲛⲓ ⲛ̀ ⲛⲁ ⲛⲓ ⲡⲣⲟⲫⲏⲧⲏⲥ ⲉⲑ ⲟⲩⲁⲃ ⲛⲉⲙ ⲛⲓ ⲁ̀ⲡⲟⲥⲧⲟⲗⲟⲥ ⲛ̀ⲧⲉ ⲡ ϭ̅ⲥ̅ . ⲛⲉ ⲟⲩⲟⲛ ⲟⲩ ϯⲙⲓ ⲇⲉ ϫⲉ ϣⲉⲛⲁⲗⲟⲗⲉⲧ ϧⲉⲛ ⲡ ⲑⲟϣ ϣⲙⲓⲛ ϯ ⲡⲟⲗⲓⲥ ⲟⲩⲟϩ ⲛⲁ ⲩ ϣⲟⲡ ⲛϧⲏⲧ ϥ ⲛϫⲉ ⲛⲉⲛ ⲓⲟϯ ⲛ ⲇⲩⲕⲉⲟⲥ ⲙ ⲡⲉⲛ ⲓⲱⲧ ⲉⲧ ⲥⲙⲁⲣⲱⲟⲩⲧ . ⲫ ⲓⲱⲧ ⲇⲉ ⲛ ⲁⲡⲁ ϣⲉⲛⲟⲩϯ ⲛⲉ ⲟⲩ ⲟⲩⲱⲓ ⲡⲉ ϧⲉⲛ ⲡⲓ ⲕⲁϩⲓ ⲟⲩⲟϩ ⲛⲁ ⲩ ϣⲟⲡ ⲛⲁ ϥ ⲡⲉ ⲛϫⲉ ϩⲁⲛ ⲕⲟⲩϫⲓ ⲛ ⲉⲥⲱⲟⲩ ⲟⲩⲟϩ ⲁ ϥ ⲧⲏⲓⲧ ⲟⲩ ⲉⲧⲟⲧ ϥ ⲛ ⲟⲩ ⲙⲁ ⲛ ⲉⲥⲱⲟⲩ ⲉ ⲑⲣⲉ ϥ ⲁⲙⲟⲛⲓ ⲙⲙⲱ ⲟⲩ ϧⲉⲛ ⲧ ⲕⲟⲓ . ⲡⲓ ⲙⲁ ⲛ ⲉⲥⲱⲟⲩ ⲇⲉ ⲁ ϥ ϫⲟ ⲥ ⲙ ⲫ ⲓⲱⲧ ⲛ ⲁⲡⲁ ϣⲉⲛⲟⲩϯ ϫⲉ ⲙⲁ ⲡⲓ ⲁ̀ⲗⲟⲩ ϣⲉⲛⲟⲩϯ ⲛⲏ ⲓ ⲛ̀ⲧⲉ ϥ ϫⲟⲩϣⲧ ⲉ̀ ⲛⲓ ⲉ̀ⲥⲱⲟⲩ ⲛⲉⲙⲏ ⲓ ⲟⲩⲟϩ ϯ ⲛⲁ ⲭⲁ ⲟⲩ ⲕⲟⲩϫⲓ ⲛⲁ ⲕ ⲉ̀ⲃⲟⲗ ϧⲉⲛ ⲡⲁ ⲃⲉⲭⲉ ⲉⲑⲃⲏⲧ ϥ . ⲧⲟⲧⲉ ⲡⲓ ⲕⲟⲩϫⲓ ⲛ̀ ⲁ̀ⲗⲟⲩ ϣⲉⲛⲟⲩϯ ⲛⲉ ⲁ ϥ ⲉⲣ ϩⲏⲧ ⲥ ⲛ̀ ⲁⲓⲁⲓ ⲡⲉ ϧⲉⲛ ⲡⲓ ϩⲙⲟⲧ ⲛ̀ⲧⲉ ⲫ ϯ ⲉⲧ ϣⲟⲡ ⲛ̀ϧⲏⲧ ϥ ⲟⲩⲟϩ ⲛⲁ ϥ ϯ ⲉ̀ ⲡ ⲁⲛⲁⲓ ⲛ̀ ⲕⲟⲩϫⲓ . ⲕⲟⲩϫⲓ . ⲡⲉϫⲉ ⲑ ⲙⲁⲩ ⲙ̀ ⲡⲓ ⲕⲟⲩϫⲓ ⲛ̀ ⲁⲗⲟⲩ ϣⲉⲛⲟⲩϯ ⲙ̀ ⲡⲓ ⲙⲁ ⲛ ⲉ̀ⲥⲱⲟⲩ ϫⲉ ϩⲏⲡⲡⲉ ϯ ⲛⲁ ϯ ⲛⲁ ⲕ ⲙ̀ ⲡⲁ ϣⲏⲣⲓ ⲁⲗⲗⲁ ⲟⲩⲟⲣⲡ ϥ ⲛⲏ ⲓ ⲛ̀ ϩⲁⲛ ⲁ̀ⲣⲟⲩϩⲓ ⲙ̀ ⲙⲏⲓⲛⲓ ϫⲉ ⲟⲩ ϣⲏⲣⲓ ⲙ̀ⲙⲁⲩⲁⲧ ϥ ⲛⲏ ⲓ ⲡⲉ ⲉ ⲓ ⲣⲁϣⲓ ⲉ̀ ⲫ ϯ ⲛⲉⲙⲁ ϥ ⲙ̀ ⲡⲓ ⲉ̀ϩⲟⲟⲩ ⲛⲉⲙ ⲡⲓ ⲉ̀ϫⲱⲣϩ . ⲟⲩⲟϩ ⲡⲉϫⲉ ⲡⲓ ⲙⲁ ⲛ ⲉ̀ⲥⲱⲟⲩ ⲛⲱ ⲟⲩ ϫⲉ ϯ ⲛⲁ ⲟⲩⲟⲣⲡ ϥ ⲛⲱ ⲧⲉⲛ ⲉ̀ϩⲣⲏⲓ ⲙ̀ ⲙⲏⲛⲓ ⲙ̀ⲡⲁⲧⲉ ⲫ ⲣⲏ ϩⲱⲧⲡ . ⲧⲟⲧⲉ ⲗⲟⲓⲡⲟⲛ ⲁ̀ ⲡⲓ ⲙⲁ ⲛ ⲉ̀ⲥⲱⲟⲩ ϭⲓ ⲙ̀ ⲡⲓ ⲁ̀ⲗⲟⲩ ϣⲉⲛⲟⲩϯ ⲟⲩⲟϩ ⲁ ϥ ⲁ̀ⲙⲟⲛⲓ ⲛ̀ ⲛⲓ ⲉ̀ⲥⲱⲟⲩ ⲛⲉⲙⲁ ϥ ⲟⲩⲟϩ ⲁⲣⲉϣⲁⲛ ⲣⲟⲩϩⲓ ϣⲱⲡⲓ ⲙ̀ ⲙⲏⲛⲓ ϣⲁⲣⲉ ⲡⲓ ⲙⲁ ⲛ ⲉ̀ⲥⲱⲟⲩ ⲟⲩⲱⲣⲡ ⲙ̀ ⲡⲓ ⲁ̀ⲗⲟⲩ ϣⲉⲛⲟⲩϯ ⲛ̀ ⲛⲉϥ ⲓⲟϯ ⲉ̀ ⲡⲓ ϯⲙⲓ . ⲛⲑⲟϥ ⲇⲉ ⲁⲡⲁ ϣⲉⲛⲟⲩϯ ⲛⲉ ϣⲁ ϥ ϩⲱⲗ ⲉ̀ϧⲣⲏⲓ ⲉ̀ ⲟⲩ ϣⲏⲓ ⲙ̀ ⲙⲱⲟⲩ ⲉ ϥ ⲟⲩⲏ̀ⲟⲩ ⲉ̀ⲃⲟⲗ ⲙ̀ ⲡ ϯⲙⲓ ⲛ̀ ⲟⲩ ⲕⲟⲩϫⲓ ⲟⲩⲟϩ ⲛⲉ ⲡⲓ ⲁ̀ⲃⲟⲧ ⲧⲱⲃⲓ ⲛⲉ ⲛⲓ ⲉ̀ϩⲟⲟⲩ ⲉ̀ⲧⲉ ⲙⲙⲁⲩ ⲟⲩⲟϩ ⲡⲁⲓ ⲣⲏϯ ⲛⲉ ϣⲁ ϥ ⲫⲱⲣϣ ⲛ̀ ⲛⲉϥ ϫⲓϫ ⲉ̀ⲃⲟⲗ ⲛ̀ⲧⲉ ϥ ϣⲗⲏⲗ ⲉ̀ⲣⲉ ⲡⲓ ⲙⲱⲟⲩ ⲛⲏⲟⲩ ϣⲁ ⲡⲉϥ ⲙⲟⲩⲧ ⲟⲩⲟϩ ⲁⲣⲉϣⲁⲛ ⲡⲓ ⲟⲩⲱⲓⲛⲓ ⲓ̀ ⲉ̀ⲃⲟⲗ ⲙ̀ ⲙⲏⲛⲓ ϣⲁⲣⲉ ⲑ ⲙⲁⲩ ⲙ̀ ⲡⲓ ⲕⲟⲩϫⲓ ⲛ̀ ϣⲏⲣⲓ ⲛⲉⲙ ⲡⲉϥ ⲓ̀ⲱⲧ ⲉⲙⲗⲁϧ ⲛⲉⲙ ⲡⲓ ⲙⲁ ⲛ ⲉ̀ⲥⲱⲟⲩ ⲉ ⲩ ϫⲱ ⲙ̀ⲙⲟ ⲥ ϫⲉ ⲉⲑⲃⲉ ⲟⲩ ⲙ̀ⲡⲉ ⲕ ⲟⲩⲱⲣⲡ ⲙ̀ ⲡⲉⲛ ϣⲏⲣⲓ ⲛⲁ ⲛ ⲛ̀ ⲣⲟⲩϩⲓ ; ⲧⲉⲛ ⲉⲣ ϩⲟϯ ⲅⲁⲣ ϫⲉ ⲛ̀ⲛⲉ ⲟⲩ ⲡ ⲉⲧ ϩⲱⲟⲩ ϣⲱⲡⲓ ⲙ̀ⲙⲟ ϥ . ⲧⲟⲧⲉ ϣⲁⲣⲉ ⲡⲓ ⲙⲁ ⲛ ⲉ̀ⲥⲱⲟⲩ ϫⲟ ⲥ ⲛ̀ ⲛⲉϥ ⲓⲟϯ ϫⲉ ϧⲉⲛ ⲟⲩ ⲙⲉⲑ ⲙⲏⲓ ϯ ⲟⲩⲱⲣⲡ ⲙ̀ⲙⲟ ϥ ⲛⲱ ⲧⲉⲛ ⲛ̀ ⲣⲟⲩϩⲓ ⲙ̀ ⲙⲏⲛⲓ . ⲟⲩ ⲉ̀ϩⲟⲟⲩ ⲇⲉ ⲉ̀ⲃⲟⲗ ϧⲉⲛ ⲟⲩ ⲉ̀ϩⲟⲟⲩ ⲁ̀ ⲡⲓ ⲙⲁ ⲛ ⲉ̀ⲥⲱⲟⲩ ⲙⲟϣⲓ ϩⲓ ⲫ ⲁϩⲟⲩ ⲙ̀ ⲡⲓ ⲕⲟⲩϫⲓ ⲛ̀ ϣⲏⲣⲓ ϣⲉⲛⲟⲩϯ ϣⲁⲧⲉ ϥ ⲫⲟϩ ⲉ̀ ⲡⲓ ϣⲏⲓ ⲙ̀ ⲙⲱⲟⲩ . ⲛⲉ ⲟⲩⲟⲛ ⲟⲩ ⲛⲟⲩϩⲓ ⲇⲉ ϩⲓϫⲉⲛ ⲡⲓ ϣⲏⲓ ⲙ̀ ⲙⲱⲟⲩ . ⲧⲟⲧⲉ ⲡⲓ ⲁ̀ⲗⲟⲩ ⲁ ϥ ϩⲱⲗ ⲉ̀ ⲡ ⲉⲥⲏⲧ ⲉ̀ ⲡⲓ ⲙⲱⲟⲩ ⲟⲩⲟϩ ⲁ ϥ ϣⲗⲏⲗ ⲉ̀ϩⲣⲏⲓ ϩⲁ ⲫ ϯ ⲉⲣⲉ ⲛⲉϥ ϫⲓϫ ⲫⲟⲣϣ ⲉ̀ⲃⲟⲗ ⲉ̀ ⲡ ϣⲱⲓ ⲉ̀ ⲧ ⲫⲉ . ⲡⲓ ⲙⲁ ⲛ ⲉ̀ⲥⲱⲟⲩ ⲇⲉ ⲁ ϥ ⲉⲣ ϩⲓ ⲫ ⲁϩⲟⲩ ⲙ̀ⲙⲟ ϥ ⲁ ϥ ⲭⲟⲡ ϥ ϧⲁⲧⲉⲛ ϯ ⲛⲟⲩϩⲓ ϣⲁⲧⲉ ϥ ⲛⲁⲩ ⲉ̀ ⲫⲏ ⲉⲣⲉ ⲡⲓ ⲕⲟⲩϫⲓ ⲛ̀ ϣⲏⲣⲓ ⲛⲁ ⲁⲓ ϥ ⲟⲩⲟϩ ⲛⲁⲣⲉ ⲡⲓ ⲙⲁ ⲛ ⲉ̀ⲥⲱⲟⲩ ⲉⲣ ⲙⲉⲑⲣⲉ ⲉ ϥ ϫⲱ ⲙ̀ⲙⲟ ⲥ ϫⲉ ⲁ ⲓ ⲛⲁⲩ ⲉ̀ ⲡⲓ ⲓ̅ ⲛ̀ ⲧⲏⲃ ⲛ̀ⲧⲉ ⲡⲓ ⲕⲟⲩϫⲓ ⲛ̀ ϣⲏⲣⲓ ⲉ ⲩ ⲟⲓ ⲙ̀ ⲫ ⲣⲏϯ ⲙ̀ ⲓ̅ ⲛ̀ ⲗⲁⲙⲡⲁⲥ ⲛ̀ ⲭⲣⲱⲙ ⲟⲩⲟϩ ⲡⲁⲓ ⲣⲏϯ ⲁ ⲓ ⲧⲁⲥⲑⲟ ⲓ ⲉ̀ ⲫ ⲁϩⲟⲩ ⲁ ⲓ ϣⲉ ⲛⲏ ⲓ ⲉⲥⲕⲉⲛ ⲛⲁ ⲉ̀ⲥⲱⲟⲩ . ⲉ̀ⲧ ⲁ ⲧⲟⲟⲩⲓ̀ ⲇⲉ ϣⲱⲡⲓ ⲡⲉϫⲁ [ϥ] ⲁ ϥ ⲓ̀ ⲛ̀ϫⲉ ⲡⲉϥ ⲓ̀ⲱⲧ ⲁ ϥ ⲉⲙⲗⲁϧ ⲛⲉⲙⲏ ⲓ ⲟⲛ ⲉ ϥ ϫⲱ ⲙ̀ⲙⲟ ⲥ ϫⲉ ⲉⲑⲃⲉ ⲟⲩ ⲙ̀ⲡⲉ ⲕ ⲟⲩⲱⲣⲡ ⲙ̀ ⲡⲁ ϣⲏⲣⲓ ⲛⲏ ⲓ ⲛ̀ ⲣⲟⲩϩⲓ ; ⲡⲉϫⲏ ⲓ ⲛⲁ ϥ ϫⲉ ⲱ̀ⲗⲓ ⲙ̀ ⲡⲉⲕ ϣⲏⲣⲓ ⲛⲁ ⲕ ⲙ̀ⲙⲟⲛ ϯ ⲉⲙⲡϣⲁ ⲙ̀ⲙⲟ ϥ ⲁⲛ ⲉ ⲑⲣⲉ ϥ ⲟ̀ϩⲓ ϧⲁⲧⲟⲧ . ⲟⲩⲟϩ ⲁ̀ ⲡⲉϥ ⲓⲱⲧ ⲟⲗ ϥ ⲉ̀ ⲡⲉϥ ⲏⲓ . ⲛⲁⲓ ⲛⲉ ⲛⲏ ⲉ̀ⲧ ⲁ ⲡⲓ ⲙⲁ ⲛ ⲉ̀ⲥⲱⲟⲩ ϫⲟⲧ ⲟⲩ ⲉ̀ ⲁ ϥ ⲉⲣ ⲙⲉⲑⲣⲉ ⲙ̀ⲙⲱ ⲟⲩ ⲛⲁ ⲛ . ⲙⲉⲛⲉⲥⲁ ⲓ̅ ⲇⲉ ⲛ̀ ⲉϩⲟⲟⲩ ⲓⲥϫⲉⲛ ⲉ̀ⲧ ⲁ ⲛⲁⲓ ϣⲱⲡⲓ ⲁ̀ ⲡⲉϥ ⲓⲱⲧ ⲟⲗ ϥ ϣⲁ ⲫⲏ ⲉⲑ ⲟⲩⲁⲃ ⲁⲡⲁ ⲡϫⲱⲗ ϫⲉ ⲛ̀ⲧⲉ ϥ ϭⲓ ⲥⲙⲟⲩ ⲉ̀ⲃⲟⲗ ϩⲓⲧⲟⲧ ϥ . ⲉ̀ⲧⲓ ⲇⲉ ⲉ ⲩ ϩⲓ ⲡⲓ ⲙⲱⲓⲧ ⲉ̀ⲧ ⲁ ϥ ϧⲱⲛⲧ ⲉ̀ ⲡⲓ ⲧⲟⲡⲟⲥ ⲛ̀ⲧⲉ ⲫⲏ ⲉⲑ ⲟⲩⲁⲃ ⲁⲡⲁ ⲡϫⲱⲗ ϣⲁⲧⲉⲛ ⲟⲩ ⲙⲩⲗⲗⲓⲟⲛ ⲕⲁⲧⲁ ⲟⲩ ϯ ⲙⲁϯ ⲇⲉ ⲛⲁⲣⲉ ⲟⲩⲟⲛ ϩⲁⲛ ⲙⲏϣ ⲛ̀ ⲁⲣⲭⲱⲛ ⲛ̀ⲧⲉ ϯ ⲡⲟⲗⲓⲥ ϣⲙⲓⲛ ϧⲁⲧⲟⲧ ϥ ⲉ ϥ ϯ ⲥⲃⲱ ⲛⲱ ⲟⲩ ⲉ̀ ⲛⲏ ⲉⲧ ⲉⲣ ⲛⲟϥⲣⲓ ⲉ̀ ⲛⲟⲩ ⲯⲩⲭⲏ ⲡⲉϫⲉ ⲫⲏ ⲉⲑ ⲟⲩⲁⲃ ⲁⲡⲁ ⲡϫⲱⲗ ⲛ̀ ⲛⲓ ⲣⲱⲙⲓ ⲉⲧ ϩⲉⲙⲥⲓ ϧⲁⲧⲟⲧ ϥ ϫⲉ ⲧⲉⲛ ⲑⲏⲛⲟⲩ ⲙⲁⲣⲟ ⲛ ⲉ̀ⲃⲟⲗ ϩⲓ ⲧ ϩⲏ ⲙ̀ ⲡⲓ ⲁⲣⲭⲏⲙⲁⲛⲇⲣⲓⲧⲏⲥ . ⲁ ϥ ⲧⲱⲛ ϥ ⲇⲉ ⲛ̀ϫⲉ ⲫⲏ ⲉⲑ ⲟⲩⲁⲃ ⲁⲡⲁ ⲡϫⲱⲗ ⲛⲉⲙ ⲛⲓ ⲕⲉ ⲣⲱⲙⲓ ⲉⲧ ϩⲉⲙⲥⲓ ϧⲁⲧⲟⲧ ϥ ⲁ ⲩ ⲓ̀ ⲥⲁⲃⲟⲗ . ⲉ̀ⲧ ⲁ ϥ ⲫⲟϩ ⲇⲉ ⲉ̀ ⲁⲡⲁ ϣⲉⲛⲟⲩϯ ⲛ̀ϫⲉ ⲁⲡⲁ ⲡϫⲱⲗ ⲁ ϥ ⲁ̀ⲙⲟⲛⲓ ⲛ̀ ⲧ ϫⲓϫ ⲛ̀ ⲁⲡⲁ ϣⲉⲛⲟⲩϯ ⲁⲡⲁ ϣⲉⲛⲟⲩϯ ⲁ ϥ ⲧⲁⲗⲟ ⲥ ⲉ̀ϫⲉⲛ ⲧⲉϥ ⲁ̀ⲫⲉ ⲉ ϥ ϫⲱ ⲙ̀ⲙⲟ ⲥ ϫⲉ ⲥⲙⲟⲩ ⲉ̀ⲣⲟ ⲓ ⲡⲁ ⲓⲱⲧ ⲡⲓ ⲁⲣⲭⲏⲙⲁⲛⲇⲣⲓⲧⲏⲥ . ⲟⲩⲟϩ ⲉ̀ⲧ ⲁ ⲩ ϣⲉ ⲉ̀ϧⲟⲩⲛ ⲁ ⲩ ϩⲉⲙⲥⲓ . ⲧⲟⲧⲉ ⲛⲉ ⲟⲩⲟⲛ ⲟⲩ ⲣⲱⲙⲓ ⲉ ϥ ϩⲉⲙⲥⲓ ϧⲁⲧⲉⲛ ⲁⲡⲁ ⲡϫⲱⲗ ⲉ̀ⲣⲉ ⲟⲩⲟⲛ ⲟⲩ ⲡⲛ̅ⲁ̅ ⲛ̀ ⲁ̀ⲕⲁⲑⲁⲣⲧⲟⲛ ϩⲓⲱⲧ ϥ ⲟⲩⲟϩ ⲉ̀ⲧ ⲁ ⲡⲓ ⲕⲟⲩϫⲓ ⲛ̀ ϣⲏⲣⲓ ⲛⲁⲩ ⲉ̀ ⲡⲓ ⲡⲛ̅ⲁ̅ ⲉ ϥ ϧⲉⲛ ⲡⲓ ⲣⲱⲙⲓ ⲁ ϥ ⲥⲱⲟⲩⲧⲉⲛ ⲉ̀ⲃⲟⲗ ⲛ̀ ⲧⲉϥ ϫⲓϫ ⲁ ϥ ⲱⲗⲓ ⲛ̀ ⲟⲩ ⲕⲟⲩϫⲓ ⲛ̀ ⲕⲉⲗⲉⲗⲓ ⲁ ϥ ⲉⲣ ϩⲏⲧ ⲥ ⲛ̀ ⲣⲱϧⲧ ⲙ̀ ⲡⲓ ⲇⲉⲙⲱⲛ ⲉⲧ ϧⲉⲛ ⲡⲓ ⲣⲱⲙⲓ ⲟⲩⲟϩ ⲁ ϥ ⲱϣ ⲉ̀ⲃⲟⲗ ⲛ̀ϫⲉ ⲡⲓ ⲡⲛ̅ⲁ̅ ⲙ̀ ⲡⲟⲛⲏⲣⲟⲛ ⲉ ϥ ϫⲱ ⲙ̀ⲙⲟ ⲥ ϫⲉ ϯ ⲛⲁ ⲫⲱⲧ ⲉ̀ⲃⲟⲗ ϩⲁⲣⲟ ⲕ ⲱ̀ ϣⲉⲛⲟⲩϯ ϫⲉ ⲟⲩⲏⲓ ⲓⲥϫⲉⲛ ⲡⲓ ⲛⲁⲩ ⲉ̀ⲧ ⲁ ⲓ ⲛⲁⲩ ⲉ̀ⲣⲟ ⲕ ⲁ̀ ⲡⲓ ⲭⲣⲱⲙ ⲟⲩⲱⲙ ⲛ̀ⲥⲱ ⲓ . ⲟⲩⲟϩ ϧⲉⲛ ϯ ⲟⲩⲛⲟⲩ ⲁ̀ ⲡⲓ ⲡⲛ̅ⲁ̅ ⲉⲣ ⲁ̀ⲛⲁⲭⲱⲣⲓⲛ ⲛⲁ ϥ ⲉ̀ⲃⲟⲗ ϧⲉⲛ ⲡⲓ ⲣⲱⲙⲓ ⲟⲩⲟϩ ⲁ ϥ ⲟⲩϫⲁⲓ ⲁ ϥ ϯ ⲱ̀ⲟⲩ ⲙ̀ ⲫ ϯ ⲡⲓ ⲁ̀ⲕⲁⲑⲟⲥ . ⲡⲉϫⲉ ⲁⲡⲁ ⲡϫⲱⲗ ⲙ̀ ⲡⲓ ⲕⲟⲩϫⲓ ⲛ̀ ϣⲏⲣⲓ ϣⲉⲛⲟⲩϯ ϫⲉ ⲟ̀ϩⲓ ϣⲁⲧⲉ ⲡⲓ ⲥⲏⲟⲩ ⲓ̀ ⲡⲁ ϣⲏⲣⲓ . ⲁ ⲥ ϣⲱⲡⲓ ⲇⲉ ⲟⲛ ⲙⲉⲛⲉⲛⲥⲁ ⲛⲁⲓ ⲁ̀ ⲁⲡⲁ ⲡϫⲱⲗ ⲥⲁϫⲓ ⲛⲉⲙ ⲫ ⲓ̀ⲱⲧ ⲛ̀ ⲁⲡⲁ ϣⲉⲛⲟⲩϯ ⲉ ϥ ϫⲱ ⲙ̀ⲙⲟ ⲥ ϫⲉ ⲙⲁⲣⲉ ⲡⲓ ⲕⲟⲩϫⲓ ⲛ̀ ϣⲏⲣⲓ ⲟ̀ϩⲓ ϧⲁⲧⲟⲧ ⲛ̀ ⲧⲁⲓ ϩⲉⲃⲧⲟⲙⲁⲥ ⲟⲩⲟϩ ⲛ̀ⲧⲉ ⲕ ⲓ̀ ⲛ̀ⲥⲱ ϥ . ⲉ̀ⲡⲓⲧⲏ ⲅⲁⲣ ⲑ ⲙⲁⲩ ⲛ̀ ⲁⲡⲁ ϣⲉⲛⲟⲩϯ ⲧ ⲥⲱⲛⲓ ⲛ̀ ⲁⲡⲁ ⲡϫⲱⲗ ⲧⲉ ⲛ̀ ϣⲉ ⲛ ⲓ̀ⲱⲧ ϩⲓ ⲙⲁⲩ ⲟⲩⲟϩ ⲁ ϥ ⲭⲁ ϥ ϧⲁⲧⲟⲧ ϥ . ⲉ̀ⲧ ⲁ ⲣⲟⲩϩⲓ ⲇⲉ ϣⲱⲡⲓ ⲙ̀ ⲡⲓ ⲉ̀ϩⲟⲟⲩ ⲉ̀ⲧⲉ ⲙⲙⲁⲩ ⲁ̀ ⲁⲡⲁ ⲡϫⲱⲗ ⲉⲛⲕⲟⲧ ϧⲉⲛ ⲟⲩ ⲙⲁ ⲙ̀ⲙⲁⲩⲁⲧ ϥ . ⲡⲓ ⲕⲟⲩϫⲓ ⲇⲉ ϩⲱ ϥ ⲛ̀ ⲁ̀ⲗⲟⲩ ϣⲉⲛⲟⲩϯ ⲁ ϥ ⲧⲏⲓ ϥ ⲉ̀ ⲟⲩ ⲙⲁ ⲙ̀ⲙⲁⲩⲁⲧ ϥ . ⲁ̀ ⲁⲡⲁ ⲡϫⲱⲗ ⲇⲉ ⲁ ϥ ϥⲁⲓ ⲛ̀ ⲛⲉϥ ⲃⲁⲗ ⲉ̀ ⲡ ϣⲱⲓ ⲉ̀ ⲧ ⲫⲉ ⲁ ϥ ⲛⲁⲩ ⲉ̀ ⲟⲩ ⲁⲅⲅⲉⲗⲟⲥ ⲛ̀ⲧⲉ ⲡ ϭ̅ⲥ̅ ⲉ ϥ ⲣⲱⲓⲥ ⲉ̀ ⲡⲓ ⲕⲟⲩϫⲓ ⲛ̀ ϣⲏⲣⲓ ϣⲉⲛⲟⲩϯ ⲉ ϥ ⲉⲛⲕⲟⲧ ⲟⲩⲟϩ ⲡⲉϫⲉ ⲡⲓ ⲁⲅⲅⲉⲗⲟⲥ ⲛ̀ ⲁⲡⲁ ⲡϫⲱⲗ ϫⲉ ⲁⲕϣⲁⲛ ⲧⲱⲛ ⲕ ⲛ̀ ϣⲱⲣⲡ ⲡⲓ ⲥⲭⲏⲙⲁ ⲉ̀ⲧⲉ ⲕ ⲛⲁ ϫⲉⲙ ϥ ϧⲁϫⲱ ⲕ ⲙⲏⲓ ϥ ϩⲓϫⲉⲛ ⲡⲓ ⲕⲟⲩϫⲓ ⲛ̀ ϣⲏⲣⲓ ϣⲉⲛⲟⲩϯ . ⲡⲓ ⲥⲭⲏⲙⲁ ⲅⲁⲣ ⲛ̀ⲧⲉ ⲏⲗⲓⲁⲥ ⲡⲓ ⲑⲉⲥⲃⲩⲧⲏⲥ ⲡⲉ ⲉ̀ ⲁ̀ ⲡ ϭ̅ⲥ̅ ⲓⲏ̅ⲥ̅ ⲟⲩⲟⲣⲡ ϥ ⲛⲁ ⲕ ⲉ ⲑⲣⲉ ⲕ ⲧⲏⲓ ϥ ⲉ̀ϫⲱ ϥ ϫⲉ ⲟⲩⲏⲓ ⲅⲁⲣ ϥ ⲛⲁ ϣⲱⲡⲓ ⲛ̀ ⲟⲩ ⲣⲱⲙⲓ ⲛ̀ ⲇⲩⲕⲉⲟⲥ ⲟⲩⲟϩ ⲛ̀ ⲥⲱⲧⲡ ⲙ̀ⲙⲟⲛ ⲟⲩⲟⲛ ⲛⲁ ⲧⲱⲛ ϥ ⲙⲉⲛⲉⲛⲥⲱ ϥ ϧⲉⲛ ⲛⲓ ⲭⲱⲣⲁ ⲧⲏⲣ ⲟⲩ ⲉ ϥ ⲟ̀ⲛⲓ ⲙ̀ⲙⲟ ϥ ϥ̀ ⲛⲁ ⲕⲱⲧ ⲛ̀ ⲟⲩ ⲙⲟⲛⲁⲥⲧⲏⲣⲓⲟⲛ ⲟⲩⲟϩ ϥ ⲛⲁ ϣⲱⲡⲓ ⲛ̀ ⲥⲟⲗⲥⲉⲗ ⲛⲉⲙ ⲥⲕⲉⲡⲓ ⲛ̀ ⲟⲩⲟⲛ ⲛⲓⲃⲉⲛ ⲉⲑ ⲛⲁ ϣⲉ ⲉ̀ⲣⲁⲧ ϥ ⲙ̀ ⲡⲉϥ ⲧⲟⲡⲟⲥ ⲟⲩⲟϩ ⲧⲉϥ ⲉⲕⲕⲗⲏⲥⲓⲁ̀ ⲥ ⲛⲁ ϣⲱⲡⲓ ⲉ ⲥ ⲙⲏⲛ ⲉ̀ⲃⲟⲗ ϣⲁ ϩⲁⲛ ϫⲱⲟⲩ . ⲁ̀ ⲁⲡⲁ ⲡϫⲱⲗ ⲇⲉ ⲁ ϥ ⲧⲱⲛ ϥ ϩⲁ ⲛⲁ ⲧⲟⲟⲩⲓ̀ ⲁ ϥ ⲱ̀ⲗⲓ ⲙ̀ ⲡⲓ ⲥⲭⲏⲙⲁ ⲉⲧ ⲁ ϥ ϫⲉⲙ ϥ ϧⲁϫⲱ ϥ ⲁ ϥ ⲙⲟⲩϯ ⲉ̀ ⲁⲡⲁ ϣⲉⲛⲟⲩϯ ⲁ ϥ ⲧⲏⲓ ϥ ϩⲓⲱⲧ ϥ ⲟⲩⲟϩ ⲁ ϥ ⲁⲓ ϥ ⲙ̀ ⲙⲟⲛⲁⲭⲟⲥ ⲁ ϥ ⲭⲁ ϥ ϧⲁⲧⲟⲧ ϥ . ⲙⲉⲛⲉⲛⲥⲁ ϩⲁⲛ ⲕⲟⲩϫⲓ ⲇⲉ ⲛ̀ ⲉ̀ϩⲟⲟⲩ ⲉ ⲩ ϣⲟⲡ ⲛⲉⲙ ⲛⲟⲩ ⲉ̀ⲣⲏⲟⲩ ϩⲓ ⲟⲩ ⲥⲟⲡ ⲛ̀ϫⲉ ⲫⲏ ⲉⲑ ⲟⲩⲁⲃ ⲁⲡⲁ ⲡϫⲱⲗ ⲛⲉⲙ ⲡⲓ ϧⲉⲗ ϣⲓⲣⲓ ϣⲉⲛⲟⲩϯ ⲁ ⲩ ⲓ̀ ⲉ̀ⲃⲟⲗ ⲉ ⲩ ⲙⲟϣⲓ ⲛⲉⲙ ⲡⲟⲩ ⲉ̀ⲣⲏⲟⲩ ⲟⲩⲟϩ ⲛⲁⲣⲉ ⲡⲓ ⲕⲉ ⲁⲡⲁ ⲡϣⲟⲓ ⲙⲟϣⲓ ⲛⲉⲙⲱ ⲟⲩ ⲡⲉ ⲫⲁ ⲡ ⲧⲱⲟⲩ ⲙ̀ ⲡⲥⲱⲟⲩ ⲛ̀ⲑⲟϥ ϩⲱ ϥ ⲛⲉ ⲟⲩ ⲣⲱⲙⲓ ⲉ ϥ ⲟⲩⲁⲃ ⲡⲉ ⲉ ϥ ⲙⲟϣⲓ ϧⲉⲛ ⲛⲁ ⲫ ϯ ⲟⲩⲟϩ ⲉ̀ⲧⲓ ⲉ ⲩ ⲙⲟϣⲓ ⲛⲉⲙ ⲡⲟⲩ ⲉ̀ⲣⲏⲟⲩ ⲙ̀ ⲡ ⲅ̅ ⲁⲡⲁ ⲡϫⲱⲗ ⲛⲉⲙ ⲁⲡⲁ ϣⲉⲛⲟⲩϯ ⲛⲉⲙ ⲁⲡⲁ ⲡϣⲟⲓ ⲁ̀ ⲟⲩ ⲥⲙⲏ ϣⲱⲡⲓ ϣⲁⲣⲱ ⲟⲩ ⲉ̀ⲃⲟⲗ ϧⲉⲛ ⲧ ⲫⲉ ⲉ ⲥ ϫⲱ ⲙ̀ⲙⲟ ⲥ ϫⲉ ⲁ ⲩ ⲑⲁϣ ϣⲉⲛⲟⲩϯ ⲛ̀ ⲁⲣⲭⲏⲙⲁⲛⲇⲣⲓⲧⲏⲥ ⲉ̀ ⲡⲓ ⲕⲟⲥⲙⲟⲥ ⲧⲏⲣ ϥ ⲙ̀ ⲫ ⲟⲟⲩ . ⲡⲉϫⲉ ⲁⲡⲁ ⲡϫⲱⲗ ⲛ̀ ⲁⲡⲁ ⲡϣⲟⲓ ϫⲉ ⲡⲁ ⲥⲟⲛ ⲡϣⲟⲓ ⲁ ⲕ ⲥⲱⲧⲉⲙ ϩⲱ ⲕ ⲉ̀ ⲧⲁⲓ ⲥⲙⲏ ⲉ̀ⲧ ⲁ ⲥ ⲓ̀ ⲉ̀ⲃⲟⲗ ϧⲉⲛ ⲧ ⲫⲉ ϯⲛⲟⲩ ; ⲡⲉϫⲉ ⲁⲡⲁ ⲡϣⲟⲓ ⲛ̀ ⲁⲡⲁ ⲡϫⲱⲗ ϫⲉ ⲁ̀ϩⲏ . ⲟⲩⲟϩ ⲉ̀ⲧ ⲁ ⲩ ⲉⲣ ⲟⲩ ⲥⲩⲛⲫⲱⲛⲓⲛ ⲛⲉⲙ ⲡⲟⲩ ⲉ̀ⲣⲏⲟⲩ ϧⲉⲛ ⲫⲏ ⲉⲧ ⲁ ⲩ ⲥⲟⲑⲙⲉ ϥ ⲡⲉϫⲉ ⲁⲡⲁ ⲡϫⲱⲗ ⲛ̀ ⲁⲡⲁ ⲡϣⲟⲓ ϫⲉ ⲙⲁⲣⲉ ⲛ ϣⲉⲛ ⲡⲓ ⲕⲟⲩϫⲓ ⲛ̀ ⲁⲗⲟⲩ ϣⲉⲛⲟⲩϯ ϩⲱ ϥ . ⲟⲩⲟϩ ⲉ̀ⲧ ⲁ ⲩ ϭⲛⲟⲩ ϥ ϫⲉ ⲁⲛ ⲁ ⲕ ⲥⲱⲧⲉⲙ ⲉ̀ ⲧⲁⲓ ⲥⲙⲏ ⲉ̀ⲧ ⲁ ⲥ ⲓ̀ ⲉ̀ⲃⲟⲗ ϧⲉⲛ ⲧ ⲫⲉ ϯⲛⲟⲩ ; ⲛ̀ⲑⲟϥ ⲇⲉ ⲡⲉϫⲁ ϥ ϫⲉ ⲁ̀ϩⲏ . ⲡⲉϫⲉ ⲁⲡⲁ ⲡϫⲱⲗ ⲛⲁ ϥ ϫⲉ ⲉ̀ⲧ ⲁ ⲕ ⲥⲟⲑⲙⲉ ⲥ ϫⲉ ⲟⲩ ; ⲡⲉϫⲉ ⲁⲡⲁ ϣⲉⲛⲟⲩϯ ⲛ̀ ⲁⲡⲁ ⲡϫⲱⲗ ⲁⲧϭⲛⲉ ϩⲗⲓ ⲙ̀ ⲙⲉⲑ ⲛⲟⲩϫ ϫⲉ ⲉ̀ⲧ ⲁ ⲓ ⲥⲱⲧⲉⲙ ϫⲉ ⲁ ⲩ ⲑⲁϣ ϣⲉⲛⲟⲩϯ ⲛ̀ ⲁⲣⲭⲏⲙⲁⲛⲇⲣⲓⲧⲏⲥ ⲉ̀ ⲡ ⲕⲟⲥⲙⲟⲥ ⲧⲏⲣ ϥ ⲙ̀ ⲫ ⲟⲟⲩ . ⲁⲡⲁ ⲡϫⲱⲗ ⲇⲉ ⲛⲉⲙ ⲁⲡⲁ ⲡϣⲟⲓ ⲁ ⲩ ⲉⲣ ϣⲫⲏⲣⲓ ⲙ̀ⲙⲟ ϥ ⲉ̀ⲙⲁϣⲱ ⲟⲩⲟϩ ⲛⲁ ⲩ ϯ ⲱ̀ⲟⲩ ⲙ̀ ⲫ ϯ ⲉ ⲩ ϫⲱ ⲙ̀ⲙⲟ ⲥ ϫⲉ ⲁ̀ⲗⲏⲑⲱⲥ ϥ ⲛⲁ ϣⲱⲡⲓ ⲛ̀ ⲟⲩ ⲧⲉⲗⲓⲟⲥ ⲉ ϥ ϫⲏⲕ ⲉ̀ⲃⲟⲗ . ⲫⲏ ⲉⲑ ⲟⲩⲁⲃ ⲇⲉ ⲁⲡⲁ ϣⲉⲛⲟⲩϯ ⲉ̀ⲧ ⲁ ϥ ϭⲓ ⲙ̀ ⲡⲓ ⲥⲭⲏⲙⲁ ⲛ̀ ⲁⲅⲅⲉⲗⲓⲕⲟⲛ ⲉ̀ⲧ ⲁ ϥ ⲓ̀ ⲛⲁ ϥ ⲉ̀ⲃⲟⲗ ϧⲉⲛ ⲧ ⲫⲉ ⲁ ϥ ⲧⲏⲓ ϥ ⲉ̀ ϯ ⲁⲛⲁⲭⲱⲣⲏⲥⲓⲥ ϧⲉⲛ ϩⲁⲛ ⲛⲓϣϯ ⲛ̀ ϧⲓⲥⲓ ⲉ ⲩ ⲟϣ ⲛⲉⲙ ϩⲁⲛ ⲉ̀ϫⲱⲣϩ ⲛ̀ ϣⲣⲱⲓⲥ ⲉ ⲩ ⲟϣ ⲛⲉⲙ ϩⲁⲛ ⲛⲏⲥⲧⲓⲁ̀ ⲙ̀ⲙⲟⲛ ⲏ̀ⲡⲓ ⲧⲟⲓ ⲉ̀ⲣⲱ ⲟⲩ . ⲕⲉ ⲅⲁⲣ ⲛⲉ ⲙ̀ⲡⲁ ϥ ⲟⲩⲱⲙ ⲙ̀ ⲙⲏⲛⲓ ⲡⲉ ϣⲁ ⲣⲟⲩϩⲓ ⲛ̀ⲧⲉ ⲫ ⲣⲏ ϩⲱⲧⲡ ⲟⲩⲟϩ ⲟⲛ ⲛⲉ ⲙ̀ⲡⲁ ϥ ⲟⲩⲱⲙ ϣⲁⲧⲉ ϥ ⲥⲓ ⲁⲗⲗⲁ ⲟⲩ ⲱⲓⲕ ⲛⲉⲙ ⲟⲩ ϩⲙⲟⲩ ⲡⲉ ⲧⲉϥ ⲧⲣⲟⲫⲏ . ϧⲉⲛ ⲛⲁⲓ ⲁ ⲡⲉϥ ⲥⲱⲙⲁ ϣⲱⲟⲩⲓ̀ ⲟⲩⲟϩ ⲁ̀ ⲡⲉϥ ϣⲁⲣ ⲧⲱⲙⲓ ⲉ̀ ⲛⲉϥ ⲕⲁⲥ ⲉ̀ ⲁ ϥ ϣⲙⲁ ⲉ̀ⲙⲁϣⲱ ⲟⲩⲟϩ ⲡⲉϥ ⲃⲓⲟⲥ ⲧⲏⲣ ϥ ⲛⲉⲙ ⲡⲉϥ ⲥⲕⲟⲡⲟⲥ ⲛⲁ ϥ ⲧⲉⲛⲑⲱⲛⲧ ⲉ̀ ⲏⲗⲓⲁⲥ ⲡⲓ ⲑⲉⲥⲃⲩⲧⲏⲥ ⲡⲓ ⲉ̀ⲛⲓⲱⲭⲟⲥ ⲛ̀ⲧⲉ ⲡ ⲓⲥ̅ⲗ̅ . ⲡⲁⲓ ⲣⲏϯ ⲟⲛ ⲁ ϥ ϣⲱⲡⲓ ⲛ̀ ⲟⲩ ⲣⲉϥ ϯ ⲥⲃⲱ ⲛ̀ ⲟⲩⲟⲛ ⲛⲓⲃⲉⲛ ⲛⲓ ⲕⲟⲩϫⲓ ⲛ̀ ⲁ̀ⲗⲱⲟⲩⲓ̀ ⲙ̀ⲙⲁⲩⲁⲧ ⲟⲩ ⲁⲛ ⲁⲗⲗⲁ ⲛⲉⲙ ⲛⲓ ⲕⲉ ϧⲉⲗⲗⲟⲓ ⲉ ϥ ⲟⲓ ⲛ̀ ⲥⲡⲟⲩⲇⲉⲟⲥ ϧⲉⲛ ⲛⲉϥ ϩⲃⲏⲟⲩⲓ̀ ⲙ̀ ⲡⲉϥ ⲥⲏⲟⲩ ⲧⲏⲣ ϥ . ⲛⲁ ϥ ⲉⲣ ⲫⲟⲣⲓⲛ ⲙ̀ ⲡ ⲭ̅ⲥ̅ ⲉ ϥ ⲙⲏⲛ ⲉ̀ⲃⲟⲗ ϧⲉⲛ ⲧ ⲙⲉⲗⲉⲧⲏ ⲛ̀ ⲛⲓ ⲅⲣⲁⲫⲏ ϩⲱⲥⲇⲉ ⲡⲁⲓ ⲣⲏϯ ⲛ̀ⲧⲉ ⲡⲉϥ ⲥⲓⲱⲧ ⲛⲉⲙ ⲛⲉϥ ⲥⲃⲱⲟⲩⲓ̀ ϣⲱⲡⲓ ⲉ ⲩ ϩⲟⲗϫ ϧⲉⲛ ⲣⲱ ϥ ⲛ̀ ⲟⲩⲟⲛ ⲛⲓⲃⲉⲛ ⲙ̀ ⲫ ⲣⲏϯ ⲛ̀ ⲟⲩ ⲉ̀ⲃⲓⲱ ϧⲉⲛ ⲡ ϩⲏⲧ ⲛ̀ ⲛⲏ ⲉⲑ ⲟⲩⲱϣ ⲉ̀ ⲙⲉⲛⲣⲉ ⲡⲓ ⲱⲛϧ ⲛ̀ ⲉ̀ⲛⲉϩ ⲟⲩⲟϩ ⲛⲁ ϥ ϫⲱ ⲡⲉ ⲛ̀ ϩⲁⲛ ⲙⲏϣ ⲛ̀ ⲉ̀ⲝⲏⲅⲓⲥⲓⲥ ⲛⲉⲙ ϩⲁⲛ ⲗⲟⲅⲟⲥ ⲉ ⲩ ⲙⲉϩ ⲛ̀ ⲉⲛⲧⲟⲗⲏ ⲉ ⲩ ⲟⲩⲁⲃ ⲟⲩⲟϩ ⲁ ϥ ⲥⲉⲙⲛⲓ ⲛ̀ ϩⲁⲛ ⲕⲁⲛⲱⲛ ⲛ̀ ⲛⲓ ⲙⲟⲩⲛⲁⲭⲟⲥ ⲛⲉⲙ ϩⲁⲛ ⲉ̀ⲡⲓⲥⲧⲟⲗⲏ ⲉ ⲩ ϫⲟⲕⲉⲣ ⲟⲩⲟϩ ⲉ ⲩ ⲟⲓ ⲛ̀ ϩⲟϯ ⲛⲉⲙ ⲥⲟⲗⲥⲉⲗ ⲛ̀ ⲛⲓ ⲯⲩⲭⲏ ⲛ̀ⲧⲉ ⲛⲓ ⲣⲱⲙⲓ ⲟⲩⲟϩ ϧⲉⲛ ⲛⲁⲓ ⲧⲏⲣ ⲟⲩ ⲛⲁ ϥ ϫⲱ ⲙ̀ⲙⲟ ⲥ ϧⲉⲛ ⲡⲉϥ ⲣⲱ ϥ ⲉ̀ⲧⲉ ⲙ̀ⲙⲟⲛ ⲙⲉⲑ ⲛⲟⲩϫ ⲛ̀ϧⲏⲧ ϥ ϫⲉ ⲙ̀ⲡ ⲓ ϫⲉ ⲟⲩ ⲥⲁϫⲓ ⲉ̀ⲃⲟⲗ ϩⲓⲧⲟⲧ ⲙ̀ⲙⲁⲩⲁⲧ ⲙ̀ⲡⲉ ⲡ ⲭ̅ⲥ̅ ⲧⲏⲓ ϥ ⲉ̀ϧⲟⲩⲛ ⲉ̀ ⲣⲱ ⲓ . ⲟⲩⲟϩ ⲛⲁ ϥ ⲥⲟⲗⲥⲉⲗ ⲙ̀ ⲡⲉϥ ⲃⲓⲟⲥ ⲛ̀ ⲕⲁⲗⲱⲥ ⲡⲉ ϧⲉⲛ ⲡ ϫⲱⲕ ⲉ̀ⲃⲟⲗ ⲛ̀ ⲛⲓ ϩⲃⲏⲟⲩⲓ̀ ⲛ̀ⲧⲉ ϯ ⲙⲉⲧ ⲙⲟⲩⲛⲁⲭⲟⲥ ϧⲉⲛ ϩⲁⲛ ⲛⲓϣϯ ⲛ̀ ⲁ̀ⲥⲕⲏⲥⲓⲥ ⲛⲉⲙ ϩⲁⲛ ⲡⲟⲗⲉⲧⲓⲁ̀ ⲉ ⲩ ⲟϣ . ⲛⲁ ϥ ϣⲗⲏⲗ ⲅⲁⲣ ⲛ̀ ⲓ̅ⲃ̅ ⲛ̀ ⲥⲟⲡ ⲙ̀ ⲡⲓ ⲉ̀ϩⲟⲟⲩ ⲁ ϥ ϯ ⲛ̀ ⲕ̅ⲇ̅ ⲙ̀ ⲙⲉⲧⲁⲛⲟⲓⲁ ⲕⲁⲧⲁ ⲥⲟⲡ . ϧⲉⲛ ⲡⲓ ⲉ̀ϫⲱⲣϩ ⲇⲉ ⲙ̀ⲡⲁ ϥ ⲛⲕⲟⲧ ⲉ̀ ⲡ ⲧⲏⲣ ϥ ϣⲁⲧⲉ ⲡⲓ ⲟⲩⲱⲓⲛⲓ ϣⲁⲓ . ⲙⲉⲛⲉⲛⲥⲱ ⲥ ⲛ̀ⲧⲉ ϥ ϭⲓ ⲛ̀ ⲟⲩ ⲕⲟⲩϫⲓ ⲛ̀ ⲥⲣⲟⲙ ⲉⲑⲃⲉ ⲡⲓ ⲥⲱⲙⲁ ϫⲉ ⲛ̀ⲛⲉ ϥ ⲙⲟⲩⲛⲕ ⲛ̀ ⲭⲱⲗⲉⲙ . ⲟⲩ ⲙⲏϣ ⲅⲁⲣ ⲛ̀ ⲥⲟⲡ ⲙ̀ⲡⲁ ϥ ⲟⲩⲱⲙ ⲓⲥϫⲉⲛ ⲡ ⲥⲁⲃⲃⲁⲧⲟⲛ ϣⲁ ⲡ ⲥⲁⲃⲃⲁⲧⲟⲛ . ⲟⲩⲟϩ ⲟⲛ ϣⲁ ϥ ⲉⲣ ⲡⲓ ⲙ̅ ⲛ̀ ⲉ̀ϩⲟⲟⲩ ⲛ̀ⲧⲉ ⲡⲓ ⲡⲁⲥⲭⲁ ⲉⲑ ⲟⲩⲁⲃ ⲛ̀ ⲁⲑ ⲟⲩⲉⲙ ⲱⲓⲕ . ⲁⲗⲗⲁ ⲧⲉϥ ⲧⲣⲟⲫⲏ ⲟⲩ ⲟⲩⲟϯ ⲛ̀ ⲟⲩⲱⲙ ⲧⲉ ⲛⲉⲙ ⲟⲩ ϣⲃⲓⲛ ⲉⲧ ϩⲟⲣⲡ ϩⲱⲥⲇⲉ ⲡⲁⲓ ⲣⲏϯ ⲛ̀ⲧⲉ ⲧⲉϥ ⲥⲁⲣⲝ ⲙⲟⲩⲛⲕ ⲉ̀ⲣⲟ ϥ ⲉ̀ⲙⲁϣⲱ ⲟⲩⲟϩ ⲁ̀ ⲡⲓ ⲣⲓⲙⲓ ϣⲱⲡⲓ ⲉ ϥ ϩⲟⲗϫ ⲛⲁϩⲣⲁ ϥ ⲙ̀ ⲫ ⲣⲏϯ ⲛ̀ ⲟⲩ ⲉ̀ⲃⲓⲱ ϩⲱⲥⲧⲉ ⲟⲩⲛ ⲛ̀ⲧⲉ ⲛⲉϥ ⲃⲁⲗ ϣⲱⲕ ⲉ̀ ⲡ ⲉⲥⲏⲧ ⲙ̀ ⲫ ⲣⲏϯ ⲛ̀ ϩⲁⲛ ⲭⲟⲗ ⲛ̀ⲧⲉ ϩⲁⲛ ϫⲟⲓ ⲟⲩⲟϩ ⲛ̀ ⲥⲉ ϣⲱⲡⲓ ⲛ̀ ⲭⲁⲙⲉ ⲉ̀ⲙⲁϣⲱ ⲉⲑⲃⲉ ⲡⲓ ϩⲟⲩⲟ̀ ϣⲟⲩⲟ̀ ⲉ̀ ⲡ ⲉⲥⲏⲧ ⲛ̀ⲧⲉ ⲛⲓ ⲉⲣⲙⲱⲟⲩⲓ̀ ⲛⲁⲓ ⲉⲧ ϧⲁϯ ⲛ̀ ⲛⲁⲩ ⲛⲓⲃⲉⲛ ϧⲉⲛ ⲛⲉϥ ⲃⲁⲗ ⲙ̀ ⲫ ⲣⲏϯ ⲛ̀ ⲟⲩ ⲙⲱⲟⲩ ⲟⲩⲟϩ ⲛⲁⲣⲉ ⲫ ϯ ϣⲟⲡ ⲛⲉⲙⲁ ϥ ⲡⲉ ϧⲉⲛ ⲛⲉϥ ⲉ̀ϩⲟⲟⲩ ⲧⲏⲣ ⲟⲩ . ⲉ ϥ ϣⲟⲡ ⲇⲉ ⲟⲛ ϧⲉⲛ ⲡⲉϥ ⲙⲟⲛⲁⲥⲧⲏⲣⲓⲟⲛ ⲛⲁ ϥ ⲉⲣ ⲑⲉⲟⲣⲓⲛ ⲛ̀ ⲟⲩ ⲙⲏϣ ⲛ̀ ⲛⲟⲃⲓ ⲉ̀ⲧ ⲟⲩ ⲓ̀ⲣⲓ ⲙ̀ⲙⲱ ⲟⲩ ϧⲉⲛ ⲡⲓ ⲕⲟⲥⲙⲟⲥ ⲧⲏⲣ ϥ ⲟⲩⲟϩ ⲛⲏ ⲉⲑ ⲛⲏⲟⲩ ϣⲁⲣⲟ ϥ ϣⲁ ϥ ⲉ̀ⲙⲓ ⲉ̀ ⲛⲟⲩ ⲙⲟⲕⲙⲉⲕ ⲛⲉⲙ ⲛⲏ ⲉ̀ⲧ ⲟⲩ ⲁⲓⲧ ⲟⲩ ⲧⲏⲣ ⲟⲩ ⲟⲩⲟϩ ⲡⲁⲓ ⲣⲏϯ ⲛⲁ ϥ ⲧⲱⲃϩ ⲉ̀ϫⲱ ⲟⲩ ⲧⲏⲣ ⲟⲩ ⲉ ⲑⲣ ⲟⲩ ⲟⲩϫⲁⲓ ⲟⲩⲟϩ ⲛ̀ ⲥⲉ ϫⲓⲙⲓ ⲛ̀ ⲟⲩ ⲛⲁⲓ ϧⲉⲛ ⲡⲓ ⲃⲏⲙⲁ ⲛ̀ⲧⲉ ⲡ ⲭ̅ⲥ̅ . ⲁ ⲥ ϣⲱⲡⲓ ⲇⲉ ⲟⲛ ⲛ̀ ⲟⲩ ⲉ̀ϩⲟⲟⲩ ⲁ ϥ ⲓ̀ ⲛ̀ϫⲉ ⲟⲩ ⲣⲱⲙⲓ ϣⲁ ⲡⲁ ⲓ̀ⲱⲧ ⲙ̀ ⲡⲣⲟⲫⲏⲧⲏⲥ ⲁⲡⲁ ϣⲉⲛⲟⲩϯ ⲉ ϥ ⲏⲡ ⲉ̀ ⲟⲩ ϯⲙⲓ ϫⲉ ⲡⲥⲉⲛϧⲱⲟⲩⲧ ϧⲉⲛ ⲡ ⲑⲟϣ ⲡⲥⲟⲓ ϯ ⲡⲟⲗⲓⲥ . ⲫⲁⲓ ⲟⲩⲛ ⲁ ϥ ⲓ̀ ⲉ ϥ ϧⲉⲛ ⲟⲩ ⲛⲓϣϯ ⲛ̀ ⲉⲙⲕⲁϩ ⲛ̀ ϩⲏⲧ ⲉ ϥ ⲟϣ ⲟⲩⲟϩ ⲁ ϥ ⲟⲩⲱⲣⲡ ⲉ̀ϧⲟⲩⲛ ⲙ̀ ⲡⲁ ⲓ̀ⲱⲧ ⲉ ϥ ϫⲱ ⲙ̀ⲙⲟ ⲥ ϫⲉ ⲉ ⲓ ⲟⲩⲱϣ ⲉ̀ ϭⲓ ⲥⲙⲟⲩ ⲉ̀ⲃⲟⲗ ϩⲓⲧⲟⲟⲧ ⲕ ⲱ ⲡⲁ ⲓ̀ⲱⲧ ⲉⲑ ⲟⲩⲁⲃ ⲁ̀ⲣⲏⲟⲩ ⲛ̀ⲧⲉ ⲫ ⲛⲁⲓ ⲙ̀ ⲫ ϯ ⲧⲁϩⲟ ⲓ ⲛⲉⲙ ⲛⲉⲕ ϣⲗⲏⲗ ⲉⲑ ⲟⲩⲁⲃ ϩⲓⲛⲁ ⲛ̀ⲧⲉ ⲫ ϯ ⲭⲁ ⲛⲁ ⲛⲟⲃⲓ ⲛⲏ ⲓ ⲉ̀ⲃⲟⲗ ϫⲉ ⲥⲉ ⲟϣ ⲛ̀ ϩⲟⲩⲟ̀ . ⲟⲩⲟϩ ⲁ ⲩ ⲧⲁⲙⲉ ⲡⲓ ⲡⲣⲟⲫⲏⲧⲏⲥ ⲉⲑ ⲟⲩⲁⲃ ⲁⲡⲁ ϣⲉⲛⲟⲩϯ ⲉ̀ ⲛⲏ ⲧⲏⲣ ⲟⲩ ⲉ̀ⲧ ⲁ ⲡⲓ ⲣⲱⲙⲓ ϫⲟⲧ ⲟⲩ . ⲡⲁ ⲓ̀ⲱⲧ ⲇⲉ ⲡⲉϫⲁ ϥ ⲙ̀ ⲫⲏ ⲉⲧ ⲥⲁϫⲓ ⲛⲉⲙⲁ ϥ ϫⲉ ϩⲱⲗ ⲁ̀ϫⲟ ⲥ ⲙ̀ ⲡⲓ ⲣⲱⲙⲓ ⲉ̀ⲧ ⲁ ϥ ⲓ̀ ϫⲉ ⲉ̀ϣⲱⲡ ⲭ ⲛⲁ ⲥⲱⲧⲉⲙ ⲛ̀ⲥⲱ ⲓ ϧⲉⲛ ⲫⲏ ⲉ̀ ϯ ⲛⲁ ϫⲟ ϥ ⲛⲁ ⲕ ⲓⲉ ⲭ ⲛⲁ ⲛⲁⲩ ⲉ̀ⲣⲟ ⲓ ⲉ̀ϣⲱⲡ ⲭ ⲛⲁ ⲥⲱⲧⲉⲙ ⲛ̀ⲥⲱ ⲓ ⲁⲛ ⲓⲉ ⲭ ⲛⲁ ⲛⲁⲩ ⲉ̀ ⲡⲁ ϩⲟ ⲁⲛ . ⲟⲩⲟϩ ⲡⲉϫⲉ ⲡⲓ ⲣⲱⲙⲓ ϫⲉ ϯ ⲛⲁ ⲥⲱⲧⲉⲙ ⲛ̀ⲥⲱ ⲕ ⲡⲁ ϭ̅ⲥ̅ ⲛ̀ ⲓⲱⲧ ϧⲉⲛ ϩⲱⲃ ⲛⲓⲃⲉⲛ ⲉ̀ⲧⲉ ⲕ ⲛⲁ ⲟⲩⲁϩ ⲥⲁϩⲛⲓ ⲙ̀ⲙⲱ ⲟⲩ ⲛⲏ ⲓ . ⲡ ⲉⲑ ⲟⲩⲁⲃ ⲇⲉ ⲁⲡⲁ ϣⲉⲛⲟⲩϯ ⲡⲉϫⲁ ϥ ϫⲉ ⲁⲛⲓⲧ ϥ ⲛⲏ ⲓ ⲉ̀ϧⲟⲩⲛ . ⲉ̀ⲧ ⲁ ϥ ⲓ̀ ⲇⲉ ⲉ̀ϧⲟⲩⲛ ϣⲁ ⲡⲁ ⲓⲱⲧ ⲁ ϥ ϥⲓⲧ ϥ ⲉ̀ϧⲣⲏⲓ ⲁ ϥ ⲟⲩⲱϣⲧ ⲙ̀ⲙⲟ ϥ . ⲡⲉϫⲉ ⲡⲁ ⲓⲱⲧ ⲁⲡⲁ ϣⲉⲛⲟⲩϯ ⲛⲁ ϥ ϫⲉ ⲁ̀ϫⲉ ⲡⲉⲕ ⲛⲟⲃⲓ ⲙ̀ ⲡⲉ ⲙⲑⲟ ⲉ̀ⲃⲟⲗ ⲛ̀ ⲟⲩⲟⲛ ⲛⲓⲃⲉⲛ ⲉ ⲑⲣⲉ ⲕ ϩⲱⲗ ⲉ̀ ⲫ ⲙⲁ ⲉ̀ⲧⲉ ⲕ ⲛⲁ ϩⲱⲗ ⲉ̀ⲣⲟ ϥ . ⲡⲉϫⲉ ⲡⲓ ⲣⲱⲙⲓ ⲛⲁ ϥ ϫⲉ ⲁ ⲥ ϣⲱⲡⲓ ⲙ̀ⲙⲟ ⲓ ⲛ̀ ⲟⲩ ⲉϩⲟⲟⲩ ⲉ ⲓ ϩⲉⲙⲥⲓ ϣⲁⲧⲉⲛ ⲡⲓ ϭⲛⲱⲟⲩ ⲛ̀ⲧⲉ ⲡⲁ ϯⲙⲓ ⲁ̀ ⲟⲩ ⲣⲱⲙⲓ ⲥⲓⲛⲓ ⲙ̀ⲙⲟ ⲓ ⲉⲣⲉ ⲟⲩⲟⲛ ⲟⲩ ⲁ̀ⲥⲟⲩⲓ̀ ϧⲉⲛ ⲡⲉϥ ⲙⲟⲩⲧ ⲟⲩⲟϩ ⲁ ⲓ ⲛⲁⲩ ⲉ̀ ⲡⲓ ⲇⲱⲣⲟⲥ ⲉ ϥ ⲟⲩⲟⲛ ⲉ̀ⲃⲟⲗ ϧⲉⲛ ⲡⲉϥ ⲙⲟⲩⲧ ⲟⲩⲟϩ ⲡⲓ ⲣⲱⲙⲓ ⲛⲁ ϥ ⲧⲁⲗⲏⲟⲩⲧ ⲉ̀ ⲡⲉϥ ⲧⲉⲃⲛⲏ ⲉ ϥ ϭⲱⲣⲉ ⲙ̀ⲙⲟ ϥ . ⲁ̀ⲛⲟⲕ ⲇⲉ ⲁ ⲓ ⲱⲗⲓ ⲛ̀ ⲧⲁ ⲥⲏϥⲓ ⲁ ⲓ ϭⲟϫⲓ ⲥⲁ ⲫ ⲁϩⲟⲩ ⲙ̀ⲙⲟ ϥ ⲁ ⲓ ϧⲟⲑⲃⲉ ϥ ⲟⲩⲟϩ ⲛ̀ ϯ ⲟⲩⲛⲟⲩ ⲁ ⲓ ⲕⲱϯ ϧⲉⲛ ϯ ⲁ̀ⲥⲟⲩⲓ̀ ⲉⲧ ϧⲉⲛ ⲡⲉϥ ⲙⲟⲩⲧ ⲉ ⲓ ⲙⲉⲩⲓ̀ ϫⲉ ϯ ⲛⲁ ϫⲓⲙⲓ ⲛ̀ ⲟⲩ ⲛⲓϣϯ ⲛ̀ ⲓⲇⲟⲥ ⲛ̀ ⲛⲟⲩⲃ ⲛ̀ϧⲏⲧ ⲥ ⲛ̀ ⲧⲁ ⲟⲗ ⲟⲩ ⲛ̀ ⲧⲁ ⲟⲩⲛⲟϥ ⲙ̀ⲙⲟ ⲓ ⲛ̀ϧⲏⲧ ⲟⲩ ⲛ̀ ⲟⲩ ⲙⲏϣ ⲛ̀ ⲉ̀ϩⲟⲟⲩ . ⲟⲩ ⲑⲉⲣⲙⲏⲥⲓ ⲛ̀ ⲟⲩⲱⲧ ⲡⲉ ⲉ̀ⲧ ⲁ ⲓ ϫⲉⲙ ϥ ⲛ̀ϧⲏⲧ ⲥ . ⲟⲩⲟϩ ⲧⲟⲧⲉ ⲁ ⲓ ϣⲱⲕⲓ ϧⲉⲛ ⲡⲓ ⲕⲁϩⲓ ⲁ ⲓ ⲑⲟⲙⲥ ϥ ⲁ ⲓ ⲓ̀ ϣⲁⲣⲟ ⲕ ⲉ̀ ⲡⲁⲓ ⲙⲁ ⲡⲁ ⲓ̀ⲱⲧ ⲉⲑ ⲟⲩⲁⲃ . ϯⲛⲟⲩ ϫⲉ ⲙⲁⲧⲁⲙⲟ ⲓ ϫⲉ ⲉ ⲕ ⲟⲩⲱϣ ⲛ̀ ⲧⲁ ⲉⲣ ⲟⲩ ϩⲓⲛⲁ ⲛ̀ⲧⲉ ⲡ ϭ̅ⲥ̅ ϣⲁⲛⲁ ϩⲑⲏ ϥ ϧⲁⲣⲟ ⲓ ⲟⲩⲟϩ ⲛ̀ⲧⲉ ϥ ⲭⲁ ⲛⲁ ⲛⲟⲃⲓ ⲛⲏ ⲓ ⲉ̀ⲃⲟⲗ . ⲡⲁ ⲓ̀ⲱⲧ ⲇⲉ ⲛ̀ ⲇⲓⲕⲉⲟⲥ ⲟⲩⲟϩ ⲙ̀ ⲡⲣⲟⲫⲏⲧⲏⲥ ⲁⲡⲁ ϣⲉⲛⲟⲩϯ ⲡⲉϫⲁ ϥ ⲛⲁ ϥ ϫⲉ ⲙ̀ⲡⲉⲣ ⲟ̀ϩⲓ ⲙ̀ ⲡⲁⲓ ⲙⲁ , ⲁⲗⲗⲁ ⲧⲱⲛ ⲕ ϧⲉⲛ ⲟⲩ ⲭⲱⲗⲉⲙ ϧⲱⲗ ⲉ̀ϧⲟⲩⲛ ⲉ̀ ϯ ⲡⲟⲗⲓⲥ ϣⲙⲓⲛ ⲭ ⲛⲁ ϫⲉⲙ ⲡⲓ ⲇⲟⲩⲝ ⲉ̀ ⲁ ϥ ⲓ̀ ⲉ̀ ⲣⲏⲥ ⲉ̀ⲃⲟⲗ ϧⲉⲛ ⲫ ⲓⲁⲣⲟ ⲉ ⲩ ϩⲓ ⲫⲱⲛⲏ ⲉ̀ⲃⲟⲗ ϩⲓ ⲧ ϩⲏ ⲙ̀ⲙⲟ ϥ ⲟⲩⲟϩ ⲥⲉ ⲛⲁ ϯ ⲛⲁ ϥ ⲛ̀ ϩⲁⲛ ⲥⲟⲛⲓ ⲉ̀ ⲁ ⲩ ⲕⲱⲗⲡ ⲛ̀ ⲟⲩ ⲛⲓϣϯ ⲛ̀ ⲣⲱⲙⲓ ⲛ̀ⲧⲉ ϯ ⲡⲟⲗⲓⲥ ϣⲙⲓⲛ ϥ ⲛⲁ ϫⲱⲛⲧ ⲉ̀ⲣⲱ ⲟⲩ ⲉ̀ⲙⲁϣⲱ ⲙⲟϣⲓ ϩⲱ ⲕ ⲛ̀ⲧⲉ ⲕ ϣⲉ ⲉ̀ϧⲟⲩⲛ ⲉ̀ ⲛⲓ ⲥⲟⲛⲓ ⲟⲩⲟϩ ⲥⲉ ⲛⲁ ϫⲟ ⲥ ⲙ̀ ⲡⲓ ⲇⲟⲩⲝ ϫⲉ ⲉ ϥ ⲭⲏ ⲙ̀ⲙⲁⲩ ⲛⲉⲙⲁ ⲛ ⲟⲩⲟϩ ⲡⲓ ⲇⲟⲩⲝ ⲛⲁ ϣⲉⲛ ⲕ ϫⲉ ⲑ ⲙⲏⲓ ⲧⲉ ⲁϫⲟ ⲥ ⲛⲁ ϥ ϫⲉ ⲑ ⲙⲏⲓ ⲧⲉ ⲟⲩⲟϩ ⲡⲁⲓ ⲣⲏϯ ϥ ⲛⲁ ϧⲟⲑⲃⲉ ⲕ ⲛⲉⲙⲱ ⲟⲩ ⲧⲟⲧⲉ ⲭ ⲛⲁ ϩⲱⲗ ⲉ̀ϧⲟⲩⲛ ⲉ̀ ⲡⲓ ⲱⲛϧ ⲛ̀ ⲉ̀ⲛⲉϩ ⲛ̀ⲧⲉ ⲫ ϯ . ⲟⲩⲟϩ ⲛ̀ ϯ ⲟⲩⲛⲟⲩ ⲁ ϥ ϣⲉ ⲛⲁ ϥ ⲛ̀ϫⲉ ⲡⲓ ⲣⲱⲙⲓ ⲁ ϥ ⲓ̀ⲣⲓ ⲕⲁⲧⲁ ⲫ ⲣⲏϯ ⲉ̀ⲧ ⲁ ⲫⲏ ⲉⲑ ⲟⲩⲁⲃ ϫⲟ ⲥ ⲛⲁ ϥ ⲟⲩⲟϩ ⲁ̀ ⲡⲓ ⲇⲟⲩⲝ ⲱ̀ⲗⲓ ⲛ̀ ⲧⲉϥ ⲁⲫⲉ ϩⲱ ϥ ⲛⲉⲙ ⲛⲓ ⲥⲟⲛⲓ ⲟⲩⲟϩ ⲡⲁⲓ ⲣⲏϯ ⲁ̀ ⲫ ⲛⲁⲓ ⲙ̀ ⲫ ϯ ⲧⲁϩⲟ ϥ ⲕⲁⲧⲁ ⲡ ⲣⲏϯ ⲉ̀ⲧ ⲁ ⲡⲁ ⲓⲱⲧ ⲧⲁⲙⲟ ⲛ ⲙ̀ⲙⲟ ϥ . ⲁ ⲥ ϣⲱⲡⲓ ⲇⲉ ⲟⲛ ⲛ̀ ⲟⲩ ⲥⲟⲡ ⲁ̀ ⲡⲓ ⲁ̀ⲅⲓⲟⲥ ⲕⲩⲣⲓⲗⲗⲟⲥ ⲟⲩⲱⲣⲡ ⲛ̀ⲥⲁ ⲡⲁ ⲓⲱⲧ ⲁⲡⲁ ϣⲉⲛⲟⲩϯ ⲡⲓ ⲡⲣⲟⲫⲏⲧⲏⲥ ⲛⲉⲙ ⲁⲡⲁ ⲃⲓⲕⲧⲱⲣ ⲡⲓ ⲁ̀ⲣⲭⲏⲙⲁⲛⲇⲣⲓⲧⲏⲥ ⲉⲑⲃⲉ ⲛⲉⲥⲧⲟⲣⲓⲟⲥ ⲡⲓ ⲁ̀ⲥⲉⲃⲏⲥ ⲟⲩⲟϩ ⲉ̀ⲧ ⲁ ϥ ϣⲉ ⲉ̀ϧⲟⲩⲛ ⲉ̀ ⲧ ⲡⲟⲗⲓⲥ ⲛ̀ⲧⲉ ϯ ⲙⲉⲧ ⲟⲩⲣⲟ ⲁ̀ ⲡⲉⲛ ⲓⲱⲧ ⲛ̀ ⲇⲩⲕⲉⲟⲥ ⲁⲡⲁ ϣⲉⲛⲟⲩϯ ⲓ̀ ⲉ ϥ ⲙⲟϣⲓ ϧⲉⲛ ⲡⲓ ⲡⲁⲗⲗⲁⲧⲓⲟⲛ ⲛ̀ⲧⲉ ⲡ ⲟⲩⲣⲟ ⲁ ϥ ϫⲓⲙⲓ ⲛ̀ ⲟⲩ ⲛⲁⲫⲣⲓ ⲛ̀ ⲥⲟⲩⲟ̀ ⲉ ⲥ ⲥⲏϯ ⲉ̀ⲃⲟⲗ ⲁ ϥ ⲟ̀ⲗ ⲥ ⲁ ϥ ⲧⲏⲓ ⲥ ⲉ̀ ϯ ⲑⲏⲃⲓ ⲛ̀ⲧⲉ ⲡⲉϥ ϣⲁⲣ ϣⲁ ⲡⲓ ⲛⲁⲩ ⲉ̀ⲧ ⲁ ϥ ⲓ̀ ⲉ̀ ⲡⲉϥ ⲙⲟⲛⲁⲥⲧⲏⲣⲓⲟⲛ . ⲁ ⲥ ϣⲱⲡⲓ ⲇⲉ ⲉ̀ⲧ ⲁ ⲡ ⲟⲩⲣⲟ ⲭⲁ ⲩ ⲉ̀ⲃⲟⲗ ⲉ ⲑⲣ ⲟⲩ ϣⲉ ⲛⲱ ⲟⲩ ⲉ̀ ⲛⲟⲩ ⲧⲟⲡⲟⲥ ⲧⲟⲧⲉ ⲁ̀ ⲡⲁ ⲓⲱⲧ ⲁⲡⲁ ϣⲉⲛⲟⲩϯ ⲓ̀ ϫⲉ ϥ ⲛⲁ ⲧⲁⲗⲟ ϥ ⲉ̀ ⲡⲓ ϫⲟⲓ ⲛⲉⲙ ⲛⲉⲛ ⲓⲟϯ ⲉⲑ ⲟⲩⲁⲃ ⲁⲃⲃⲁ ⲕⲩⲣⲓⲗⲗⲟⲥ ⲡⲓ ⲁ̀ⲣⲭⲏⲉ̀ⲡⲓⲥⲕⲟⲡⲟⲥ ⲛⲉⲙ ⲁⲡⲁ ⲃⲓⲕⲧⲱⲣ ⲡⲓ ⲁ̀ⲣⲭⲏⲙⲁⲛⲇⲣⲓⲧⲏⲥ ⲁ̀ ⲛⲓ ⲕⲟⲩϫⲓ ⲛ̀ ⲣⲉϥ ϣⲉⲙϣⲓ ϫⲟ ⲥ ⲛⲁ ϥ ϫⲉ ⲭ ⲛⲁ ϣ ⲧⲁⲗⲟ ⲕ ⲁⲛ ⲛⲉⲙ ⲡⲓ ⲁ̀ⲣⲭⲏⲉ̀ⲡⲓⲥⲕⲟⲡⲟⲥ . ⲛⲁ ⲩ ⲥⲱⲟⲩⲛ ⲅⲁⲣ ⲙ̀ⲙⲟ ϥ ⲁⲛ ⲡⲉ . ⲡⲁ ⲓ̀ⲱⲧ ⲇⲉ ⲡⲉϫⲁ ϥ ⲛⲱ ⲟⲩ ϫⲉ ⲓⲥϫⲉ ⲙ̀ⲙⲟⲛ ⲙⲁⲣⲉ ⲫ ⲟⲩⲱϣ ⲙ̀ ⲡ ϭ̅ⲥ̅ ϣⲱⲡⲓ . ⲧⲟⲧⲉ ⲁ ϥ ϣⲉ ϩⲓ ⲫ ⲟⲩⲉⲓ ⲛ̀ ⲟⲩ ⲕⲟⲩϫⲓ ⲛ̀ⲑⲟϥ ⲛⲉⲙ ⲡⲉϥ ⲙⲁⲑⲏⲧⲏⲥ ⲉⲑ ⲙⲟϣⲓ ⲛⲉⲙⲁ ϥ ⲁ ϥ ⲟ̀ϩⲓ ⲉ̀ⲣⲁⲧ ϥ ⲁ ϥ ϣⲗⲏⲗ ⲉ ϥ ϫⲱ ⲙ̀ⲙⲟ ⲥ ϫⲉ ⲡⲁ ϭ̅ⲥ̅ ⲓⲏ̅ⲥ̅ ⲡ ⲭ̅ⲥ̅ ⲁϣ ⲡⲉ ⲡⲓ ⲣⲏϯ ⲉ ⲑⲣⲉ ⲕⲟⲗ ⲧ ⲉ̀ ⲡⲁ ⲙⲟⲛⲁⲥⲧⲏⲣⲓⲟⲛ ; ϩⲟⲥⲟⲛ ⲉ ϥ ⲙⲟⲕⲙⲉⲕ ⲙ̀ⲙⲟ ϥ ϧⲉⲛ ⲛⲁⲓ ⲓⲥ ⲟⲩ ϭⲏⲡⲓ ⲛ̀ ⲟⲩⲱⲓⲛⲓ ⲁ ⲥ ⲓ̀ ⲉ̀ⲃⲟⲗ ϧⲉⲛ ⲧ ⲫⲉ ⲟⲩⲟϩ ⲁ ⲥ ⲧⲁⲗⲟ ϥ ⲛⲉⲙ ⲡⲉϥ ⲙⲁⲑⲏⲧⲏⲥ ⲁ ⲥ ϩⲟⲗⲙⲉ ϥ ⲉ̀ ⲡ ϭⲓⲥⲓ ⲁ ⲥ ϩⲱⲗ ⲛⲉⲙⲁ ϥ . ⲉ̀ⲧ ⲁ ⲩ ⲫⲟϩ ⲇⲉ ⲉ̀ ⲡⲓ ⲡⲉⲗⲁⲅⲟⲥ ⲛ̀ⲧⲉ ⲫ ⲓⲟⲙ ⲁ ϥ ϫⲟⲩϣⲧ ⲉ̀ ⲡ ϣⲱⲓ ⲛ̀ϫⲉ ⲁⲃⲃⲁ ⲕⲩⲣⲓⲗⲗⲟⲥ ⲡⲓ ⲁ̀ⲣⲭⲏⲉ̀ⲡⲓⲥⲕⲟⲡⲟⲥ ⲁ ϥ ⲛⲁⲩ ⲉ̀ ⲡⲁ ⲓⲱⲧ ⲁⲡⲁ ϣⲉⲛⲟⲩϯ ⲉ ϥ ϧⲉⲛ ⲑ ⲙⲏϯ ⲛ̀ ϯ ϭⲏⲡⲓ ⲛⲉⲙ ⲡⲉϥ ⲙⲁⲑⲏⲧⲏⲥ ⲁ ϥ ⲱϣ ⲉ̀ⲃⲟⲗ ⲉ ϥ ϫⲱ ⲙ̀ⲙⲟ ⲥ ϫⲉ ⲥⲙⲟⲩ ⲉ̀ⲣⲟ ⲛ ⲡⲉⲛ ⲓ̀ⲱⲧ ⲉⲑ ⲟⲩⲁⲃ ⲏⲗⲓⲁⲥ ⲛ̀ ⲃⲉⲣⲓ . ⲡⲉϫⲉ ⲡⲁ ⲓⲱⲧ ⲁⲡⲁ ϣⲉⲛⲟⲩϯ ⲛⲁ ϥ ϫⲉ ⲁⲣⲓ ⲡⲁ ⲙⲉⲩⲓ̀ ⲱ̀ ⲡⲁ ⲓ̀ⲱⲧ ⲉⲑ ⲟⲩⲁⲃ . ⲟⲩⲟϩ ⲡⲁⲓ ⲣⲏϯ ⲁ̀ ϯ ϭⲏⲡⲓ ϩⲱⲗ ⲛⲉⲙⲁ ϥ ⲁ ⲥ ⲉ̀ⲛ ϥ ⲉ̀ ⲡⲉϥ ⲙⲟⲛⲥⲧⲏⲣⲓⲟⲛ . ⲛⲉ ⲡ ⲥⲏⲟⲩ ⲅⲁⲣ ⲙ̀ ⲡⲓ ϣⲱⲙ ⲛⲉ ⲛⲓ ⲉ̀ϩⲟⲟⲩ ⲉ̀ⲧⲉ ⲙⲙⲁⲩ . ⲉ ⲩ ⲥⲓⲕⲓ ⲙ̀ ⲡⲓ ⲱⲓⲕ ⲛ̀ϫⲉ ⲛⲓ ⲥⲛⲏⲟⲩ ⲁ ϥ ⲱ̀ⲗⲓ ⲛ̀ ϯ ⲛⲁⲫⲣⲓ ⲛ̀ ⲥⲟⲩⲟ̀ ⲉ̀ⲧ ⲁ ϥ ⲉⲛ ⲥ ⲉ ϥ ⲛⲏⲟⲩ ⲉ̀ⲃⲟⲗ ϧⲉⲛ ⲡⲓ ⲡⲁⲗⲗⲁⲧⲓⲟⲛ ⲛ̀ⲧⲉ ⲡ ⲟⲩⲣⲟ ⲟⲩⲟϩ ⲁ ϥ ϩⲓⲧ ⲥ ⲉ̀ϧⲣⲏⲓ ⲉ̀ ⲡⲓ ⲱ̀ⲛⲓ ⲛ̀ ⲥⲓⲕⲓ ⲟⲩⲟϩ ⲟⲩ ⲛⲓϣϯ ⲛ̀ ⲥⲙⲟⲩ ⲛ̀ⲧⲉ ⲡ ϭ̅ⲥ̅ ⲁ ϥ ϣⲱⲡⲓ ϧⲉⲛ ⲡⲓ ⲱ̀ⲛⲓ ⲛ̀ ⲥⲓⲕⲓ ⲙ̀ⲡ ⲟⲩ ϣ ϫⲉⲙ ϫⲟⲙ ⲛ̀ ⲕⲟⲗ ϥ ⲉ̀ⲃⲟⲗ ⲟⲩⲟϩ ⲁ̀ ⲛⲓ ⲥⲛⲏⲟⲩ ⲭⲣⲉⲙⲣⲉⲙ ⲉⲑⲃⲉ ϫⲉ ⲁ ⲩ ϧⲓⲥⲓ ⲙ̀ⲡ ⲟⲩ ϣ ϫⲉⲙ ϫⲟⲙ ⲛ̀ ⲕⲟⲗ ϥ ⲉ̀ⲃⲟⲗ . ⲡⲁ ⲓ̀ⲱⲧ ⲇⲉ ⲉⲑ ⲟⲩⲁⲃ ⲁⲡⲁ ϣⲉⲛⲟⲩϯ ⲁ ϥ ϯ ⲙ̀ ⲡⲉϥ ⲟⲩⲟⲓ ⲉ̀ ⲡⲓ ⲱⲛⲓ ⲛ̀ ⲥⲓⲕⲓ ⲁ ϥ ⲭⲱ ⲙ̀ ⲡⲉϥ ⲃⲁⲓ ϩⲓϫⲱ ϥ ⲟⲩⲟϩ ⲡⲉϫⲁ ϥ ϫⲉ ⲁ ⲓ ϫⲉⲣⲟ ⲕ ⲱ ⲡⲓ ⲱ̀ⲛⲓ ⲛ̀ ⲥⲓⲕⲓ ⲟ̀ϩⲓ ⲛⲁ ⲕ ϫⲉ . ⲟⲩⲟϩ ϧⲉⲛ ϯ ⲟⲩⲛⲟⲩ ⲁ ϥ ⲟ̀ϩⲓ ⲕⲁⲧⲁ ⲡ ⲥⲁϫⲓ ⲙ̀ ⲡⲁ ⲓ̀ⲱⲧ ⲙ̀ ⲡⲣⲟⲫⲏⲧⲏⲥ ⲛ̀ ⲇⲩⲕⲉⲟⲥ ⲁⲡⲁ ϣⲉⲛⲟⲩϯ ⲫ ⲣⲱⲙⲓ ⲙ̀ ⲫ ϯ ϧⲉⲛ ⲟⲩ ⲙⲉⲑ ⲙⲏⲓ ⲫⲏ ⲉ̀ⲧⲉ ⲛⲉϥ ϩⲃⲏⲟⲩⲓ̀ ϣⲟⲡ ϧⲉⲛ ⲟⲩ ⲉⲣ ϣⲓϣⲓ ⲙ̀ ⲫ ⲣⲏϯ ⲛ̀ ⲛⲓ ⲡⲣⲟⲫⲏⲧⲏⲥ ⲛ̀ⲧⲉ ϣⲟⲣⲡ ⲛⲉⲙ ⲛⲓ ⲁ̀ⲡⲟⲥⲧⲟⲗⲟⲥ ϩⲁⲛ ⲁⲧ ϭⲓ ⲏ̀ⲡⲓ ⲙ̀ⲙⲱ ⲟⲩ ⲛⲉ ⲛⲉϥ ⲕⲁⲧⲟⲣⲑⲱⲙⲁ ⲛⲉⲙ ⲛⲓ ϣⲫⲏⲣⲓ ⲉ̀ⲧ ⲁ ϥ ⲁⲓⲧ ⲟⲩ ⲉ̀ⲃⲟⲗ ϩⲓⲧⲉⲛ ⲡⲓ ϩⲙⲟⲧ ⲛ̀ⲧⲉ ⲡⲓ ⲡⲛ̅ⲁ̅ ⲉⲑ ⲟⲩⲁⲃ ⲉⲧ ϣⲟⲡ ⲛ̀ϧⲏⲧ ϥ ⲛ̀ ⲥⲏⲟⲩ ⲛⲓⲃⲉⲛ . ⲁ ⲥ ϣⲱⲡⲓ ⲇⲉ ⲗⲟⲓⲡⲟⲛ ⲉ̀ⲧ ⲁ ⲡⲓ ⲁ̀ⲣⲭⲏⲉ̀ⲡⲓⲥⲕⲟⲡⲟⲥ ⲉⲑ ⲟⲩⲁⲃ ⲕⲩⲣⲓⲗⲗⲟⲥ ϩⲱⲗ ⲉ̀ ⲧⲉϥ ⲡⲟⲗⲓⲥ ⲁ ϥ ⲟⲩⲱⲣⲡ ⲛ̀ⲥⲁ ⲡⲁ ⲓ̀ⲱⲧ ⲁⲡⲁ ϣⲉⲛⲟⲩϯ ⲁ ϥ ϣⲉⲛ ϥ ϫⲉ ⲁ ⲕ ⲉⲣ ⲟⲩⲏⲣ ⲛ̀ ⲉ̀ϩⲟⲟⲩ ⲉ ⲕ ⲧⲁⲗⲏⲟⲩⲧ ⲉ̀ ϯ ϭⲏⲡⲓ ϣⲁⲧⲉ ⲕ ⲫⲟϩ ⲉ̀ ⲡⲉⲕ ⲙⲟⲛⲁⲥⲧⲏⲣⲓⲟⲛ ; ⲡⲉϫⲉ ⲡⲁ ⲓⲱⲧ ⲁⲡⲁ ϣⲉⲛⲟⲩϯ ⲙ̀ ⲡⲓ ⲁ̀ⲣⲭⲏⲉ̀ⲡⲓⲥⲕⲟⲡⲟⲥ ϫⲉ ⲭⲱ ⲛⲏ ⲓ ⲉ̀ⲃⲟⲗ ⲡⲁ ⲓ̀ⲱⲧ ⲉⲑ ⲟⲩⲁⲃ ϯ ⲙⲡϣⲁ ⲁⲛ ⲉ̀ ϩⲱⲃ ⲙ̀ ⲡⲁⲓ ⲣⲏϯ . ⲡⲉϫⲉ ⲁⲃⲃⲁ ⲕⲩⲣⲓⲗⲗⲟⲥ ⲛⲁ ϥ ϫⲉ ϯ ⲧⲁⲣⲕⲟ ⲙ̀ⲙⲟ ⲕ ⲛ̀ ⲛⲓ ϣⲗⲏⲗ ⲛ̀ⲧⲉ ⲛⲏ ⲉⲑ ⲟⲩⲁⲃ ϩⲓⲛⲁ ⲉⲕⲉ̀ ⲧⲁⲙⲟ ⲓ ⲉ̀ ⲡⲓ ϩⲱⲃ ⲉ̀ⲧ ⲁ ϥ ϣⲱⲡⲓ ⲙ̀ⲙⲟ ⲕ . ⲡⲁ ⲓ̀ⲱⲧ ⲇⲉ ⲡⲉϫⲁ ϥ ⲛⲁ ϥ ϧⲉⲛ ⲟⲩ ⲑⲉⲃⲓⲟ ϫⲉ ϩⲟⲥⲟⲛ ⲁ ⲕ ⲧⲁⲣⲕⲟ ⲓ ⲁ ⲓ ϩⲱⲗ ⲉ̀ ⲡⲓ ⲙⲟⲛⲁⲥⲧⲏⲣⲓⲟⲛ ⲙ̀ ⲡⲓ ⲉ̀ϩⲟⲟⲩ ⲉ̀ⲧ ⲁ ⲛ ⲥⲁϫⲓ ⲛⲉⲙ ⲛⲉⲛ ⲉ̀ⲣⲏⲟⲩ ⲛ̀ϧⲏⲧ ϥ ⲉ ⲕ ϧⲉⲛ ⲡⲓ ϫⲟⲓ ⲟⲩⲟϩ ⲉ ⲓ ϩⲓϫⲉⲛ ϯ ϭⲏⲡⲓ ⲁ ⲓ ⲉⲣ ϯ ⲥⲩⲛⲁⲝⲓⲥ ⲛⲉⲙ ⲛⲓ ⲥⲛⲏⲟⲩ ⲛ̀ ϩⲁⲛ ⲁ̀ⲣⲟⲩϩⲓ ⲙ̀ ⲡⲓ ⲉ̀ϩⲟⲟⲩ ⲉ̀ⲧⲉ ⲙⲙⲁⲩ . ⲟⲩⲟϩ ⲁ ϥ ⲉⲣ ϣⲫⲏⲣⲓ ⲥⲁⲧⲟⲧ ϥ ⲛ̀ϫⲉ ⲡⲓ ⲁ̀ⲣⲭⲏⲉ̀ⲡⲓⲥⲕⲟⲡⲟⲥ ⲉⲑ ⲟⲩⲁⲃ ⲕⲩⲣⲓⲗⲗⲟⲥ ⲛⲉⲙ ⲁⲡⲁ ⲃⲓⲕⲧⲱⲣ ⲡⲓ ⲁ̀ⲣⲭⲏⲙⲁⲛⲇⲣⲓⲧⲏⲥ ⲟⲩⲟϩ ⲡⲁⲓ ⲣⲏϯ ⲁ ⲩ ϯ ⲱⲟⲩ ⲙ̀ ⲫ ϯ ⲫⲏ ⲉ̀ⲧ ⲓⲣⲓ ⲛ̀ ⲛⲓ ϣⲫⲏⲣⲓ ⲙ̀ⲙⲁⲩⲁⲧ ϥ ϧⲉⲛ ⲛⲏ ⲉⲑ ⲟⲩⲁⲃ ⲛ̀ⲧⲁ ϥ ⲛⲏ ⲉ̀ⲧ ⲓ̀ⲣⲓ ⲙ̀ ⲡⲉϥ ⲟⲩⲱϣ ⲟⲩⲟϩ ⲉⲣⲉ ϩⲑⲏ ⲟⲩ ⲭⲏ ⲉ̀ⲣⲟ ϥ . ⲙⲉⲛⲉⲛⲥⲱ ⲥ ⲁ ϥ ⲓ̀ ⲉ̀ⲃⲟⲗ ϩⲓⲧⲟⲧ ϥ ⲙ̀ ⲡⲓ ⲁ̀ⲣⲭⲏⲉ̀ⲡⲓⲥⲕⲟⲡⲟⲥ ⲟⲩⲟϩ ⲁ ϥ ⲓ̀ ⲉ̀ ⲡⲉϥ ⲙⲟⲛⲁⲥⲧⲏⲣⲓⲟⲛ . ⲁ ⲥ ϣⲱⲡⲓ ⲇⲉ ⲟⲛ ⲛ̀ ⲟⲩ ⲉ̀ϩⲟⲟⲩ ⲉ ϥ ϩⲉⲙⲥⲓ ⲛ̀ϫⲉ ⲡⲉⲛ ⲓⲱⲧ ⲁⲡⲁ ϣⲉⲛⲟⲩϯ ϧⲁⲧⲉⲛ ⲡⲓ ⲗⲁⲕϩ ⲙ̀ ⲡⲉⲧⲣⲁ ⲛ̀ⲑⲟϥ ⲛⲉⲙ ⲡⲉⲛ ϭ̅ⲥ̅ ⲓⲏ̅ⲥ̅ ⲡ ⲭ̅ⲥ̅ ⲉ ⲩ ⲥⲁϫⲓ ⲛⲉⲙ ⲛⲟⲩ ⲉ̀ⲣⲏⲟⲩ ⲧⲟⲧⲉ ⲡⲉϫⲉ ⲡⲁ ⲓ̀ⲱⲧ ⲙ̀ ⲡⲣⲟⲫⲏⲧⲏⲥ ⲛⲁ ϥ ϫⲉ ⲡⲁ ϭ̅ⲥ̅ ⲉ ⲓ ⲉⲣ ⲉ̀ⲡⲓⲑⲩⲙⲓⲛ ⲉ̀ ⲛⲁⲩ ⲉ̀ ⲟⲩ ϫⲟⲓ ⲁ ϥ ⲉⲣ ϩⲱⲧ ⲙ̀ ⲡⲁⲓ ⲙⲁ . ⲟⲩⲟϩ ⲡⲉϫⲉ ⲡ ϭ̅ⲥ̅ ⲛⲁ ϥ ϫⲉ ϯ ⲛⲁ ϯ ⲙⲕⲁϩ ⲛ̀ ϩⲏⲧ ⲛⲁ ⲕ ⲁⲛ ⲱ ⲡⲁ ⲥⲱⲧⲡ ϣⲉⲛⲟⲩϯ . ⲟⲩⲟϩ ⲁ ϥ ϣⲉ ⲉ̀ⲃⲟⲗ ϩⲓⲧⲟⲧ ϥ . ⲙⲉⲛⲉⲛⲥⲁ ⲟⲩ ⲕⲟⲩϫⲓ ⲇⲉ ⲁ̀ ⲡⲓ ⲙⲁ ⲙⲟϩ ⲙ̀ ⲙⲱⲟⲩ ϩⲓⲧⲉⲛ ⲫ ⲟⲩⲁϩ ⲥⲁϩⲛⲓ ⲙ̀ ⲡⲓ ⲇⲏⲙⲓⲟⲩⲣⲅⲟⲥ ⲫ ϯ ⲟⲩⲟϩ ⲁ ϥ ⲑⲣⲉ ⲡⲓ ϫⲟⲓ ϣⲱⲡⲓ ⲉ ϥ ⲉⲣ ϩⲱⲧ ϧⲉⲛ ⲡⲓ ϫⲁⲛⲉ ⲙ̀ ⲙⲱⲟⲩ ⲉ̀ⲧ ⲁ ϥ ϣⲱⲡⲓ ⲟⲩⲟϩ ⲛ̀ⲑⲟϥ ⲡ ϭ̅ⲥ̅ ⲉ ϥ ⲟⲓ ⲙ̀ ⲡ ⲥⲙⲟⲧ ⲙ̀ ⲡⲓ ⲛⲓϣϯ ⲛ̀ ⲛⲉϥ ⲟⲩⲟϩ ϩⲁⲛ ⲕⲉ ⲁ̀ⲅⲅⲉⲗⲟⲥ ⲟⲛ ⲉ ⲩ ⲟⲓ ⲙ̀ ⲡ ⲥⲙⲟⲧ ⲛ̀ ϩⲁⲛ ⲕⲉ ⲛⲉϥ . ⲁ ϥ ⲉⲣ ϩⲱⲧ ϣⲁⲧⲉ ϥ ⲫⲟϩ ⲉ̀ ⲫⲏ ⲉⲑ ⲟⲩⲁⲃ ⲁⲡⲁ ϣⲉⲛⲟⲩϯ ⲉ ϥ ⲟ̀ϩⲓ ⲉ̀ⲣⲁⲧ ϥ ⲉ ϥ ϣⲗⲏⲗ ⲟⲩⲟϩ ⲡⲉϫⲉ ⲡ ϭ̅ⲥ̅ ⲙ̀ ⲡⲁ ⲓⲱⲧ ⲁⲡⲁ ϣⲉⲛⲟⲩϯ ϫⲉ ⲧⲁϩⲟ ⲡⲓ ⲛⲟϩ ⲛⲁ ⲕ . ⲛ̀ⲑⲟϥ ⲇⲉ ⲁ ϥ ⲥⲱⲟⲩⲧⲉⲛ ⲉ̀ⲃⲟⲗ ⲛ̀ ⲧⲉϥ ϫⲓϫ ⲁ ϥ ⲧⲁϩⲉ ⲡⲓ ⲛⲟϩ ⲟⲩⲟϩ ⲙ̀ⲡⲉ ϥ ϣ ϫⲉⲙ ϫⲟⲙ ⲙ̀ ⲙⲟⲣ ϥ . ⲧⲟⲧⲉ ⲁ ϥ ϯ ⲙ̀ ⲡⲉϥ ⲟⲩⲟⲓ ⲉ̀ ⲡⲓ ⲗⲁⲕϩ ⲙ̀ ⲡⲉⲧⲣⲁ ⲉ̀ⲧ ⲁ̀ ϣⲓ ⲉ̀ⲃⲟⲗ ⲁ ϥ ⲁ̀ⲙⲟⲛⲓ ⲙ̀ⲙⲟ ϥ ϧⲉⲛ ⲡⲉϥ ⲧⲏⲃ ⲛⲉⲙ ⲧⲉϥ ⲓ̀ⲛⲓ . ⲥⲁⲧⲟⲧ ϥ ⲁ ϥ ⲟⲩⲱⲧⲉⲛ ⲛ̀ ϯ ⲟⲩⲛⲟⲩ ⲙ̀ ⲫ ⲣⲏϯ ⲛ̀ ⲟⲩ ⲙⲟⲩⲗϩ ⲛⲁϩⲣⲉⲛ ⲟⲩ ⲭⲣⲱⲙ ⲟⲩⲟϩ ⲁ ϥ ϯ ⲛⲟϩ ⲉ̀ϧⲟⲩⲛ ⲉ̀ ⲡⲓ ⲱ̀ⲛⲓ ⲁ ϥ ⲁ̀ⲙⲟⲛⲓ ⲙ̀ⲙⲟ ϥ ⲟⲩⲟϩ ⲁ ϥ ⲟⲩⲟⲧⲉⲛ ⲛ̀ϫⲉ ⲡⲓ ⲱ̀ⲛⲓ ⲉ̀ⲧⲉ ⲙⲙⲁⲩ ϣⲁ ⲉ̀ϧⲟⲩⲛ ⲉ̀ ⲡⲁⲓ ⲉ̀ϩⲟⲟⲩ ⲉ ⲩ ⲙⲏⲓⲛⲓ ⲛ̀ ⲉ̀ⲛⲉϩ ϣⲁ ϩⲁⲛ ϫⲱⲟⲩ ⲛ̀ ϫⲱⲟⲩ . ⲁ ⲥ ϣⲱⲡⲓ ⲟⲛ ⲛ̀ ⲟⲩ ⲥⲏⲟⲩ ⲉ ⲩ ⲉⲣ ϩⲱⲃ ⲉ̀ ϯ ϣⲱϯ ⲉ ⲩ ϣⲱⲕⲓ ⲙ̀ⲙⲟ ⲥ ϧⲉⲛ ⲡⲓ ⲙⲟⲛⲁⲥⲧⲏⲣⲓⲟⲛ ⲉ̀ⲣⲉ ⲛⲓ ⲥⲛⲏⲟⲩ ⲉⲣ ϩⲱⲃ ⲉ̀ⲣⲟ ⲥ ⲧⲟⲧⲉ ⲁ̀ ⲡⲓ ⲇⲓⲁ̀ⲃⲟⲗⲟⲥ ⲉⲣ ⲉⲡⲓⲃⲟⲩⲗⲉⲩⲓⲛ ⲉ̀ⲣⲱ ⲟⲩ ⲉ ϥ ⲟⲩⲱϣ ⲉ̀ ϣⲉⲣϣⲱⲣ ⲥ ⲉ̀ϫⲉⲛ ⲛⲓ ⲉⲣⲅⲁⲧⲏⲥ ⲉⲧ ⲉⲣ ϩⲱⲃ ⲉ̀ⲣⲟ ⲥ ⲡⲉ . ⲁ̀ ⲟⲩⲁⲓ ⲇⲉ ϧⲉⲛ ⲛⲓ ⲥⲛⲏⲟⲩ ⲉ̀ⲧ ⲟ̀ϩⲓ ⲉ̀ⲣⲁⲧ ⲟⲩ ⲉ̀ ⲡⲓ ⲕⲱⲧ ⲁ ϥ ϭⲟϫⲓ ⲁ ϥ ⲧⲁⲙⲉ ⲡⲉⲛ ⲓ̀ⲱⲧ ⲁⲡⲁ ϣⲉⲛⲟⲩϯ ⲟⲩⲟϩ ⲁ ϥ ⲧⲱⲛ ϥ ⲁ ϥ ⲁ̀ⲙⲟⲛⲓ ⲙ̀ ⲡⲉϥ ⲃⲁⲓ ⲁ ϥ ⲓ̀ ⲉ̀ϧⲣⲏⲓ ⲉ̀ϫⲉⲛ ϯ ϣⲱϯ ⲁ ϥ ⲥⲱⲟⲩⲧⲉⲛ ⲉ̀ⲃⲟⲗ ⲙ̀ ⲡⲉϥ ⲃⲁⲓ ⲁ ϥ ⲑⲟⲕⲥ ϥ ⲉ̀ ϯ ϫⲟⲓ ⲛ̀ⲧⲉ ϯ ϣⲱϯ ⲟⲩⲟϩ ϧⲉⲛ ϯ ⲟⲩⲛⲟⲩ ⲁ ϥ ϭⲉⲛⲟⲩⲛⲓ ⲉ̀ⲃⲟⲗ ⲁ ϥ ϯ ⲟⲩⲱ̀ ⲉ̀ ⲡ ϣⲱⲓ ⲛ̀ ϩⲁⲛ ⲃⲁⲓ ⲛⲉⲙ ϩⲁⲛ ⲥⲡⲁϯ ⲛ̀ ⲃⲉⲛⲓ ⲟⲩⲟϩ ⲁ̀ ⲛⲓ ⲣⲱⲙⲓ ⲉⲧ ⲉⲣ ϩⲱⲃ ⲟⲩⲱⲙ ⲉ̀ⲃⲟⲗ ϧⲉⲛ ⲡⲉⲥ ⲕⲁⲣⲡⲟⲥ ⲟⲩⲟϩ ⲁ̀ ϯ ϣⲱϯ ϣⲱⲡⲓ ⲛ̀ ⲁⲧ ⲕⲓⲙ ϣⲁ ⲉ̀ϧⲟⲩⲛ ⲉ̀ ⲫ ⲟⲟⲩ ⲛ̀ ⲉ̀ϩⲟⲟⲩ . ⲁ ⲥ ϣⲱⲡⲓ ⲇⲉ ⲟⲛ ⲛ̀ ⲟⲩ ⲉ̀ϩⲟⲟⲩ ⲉⲣⲉ ⲡⲉⲛ ⲥⲱⲧⲏⲣ ϩⲉⲙⲥⲓ ⲛⲉⲙ ⲡⲁ ⲓ̀ⲱⲧ ⲁⲡⲁ ϣⲉⲛⲟⲩϯ ⲉ ϥ ⲥⲁϫⲓ ⲛⲉⲙⲁ ϥ ⲁ ⲓ ϣⲉ ⲉ̀ϧⲟⲩⲛ ⲁ̀ⲛⲟⲕ ⲃⲏⲥⲁ ⲡⲉϥ ⲙⲁⲑⲏⲧⲏⲥ ⲉ ⲓ ⲟⲩⲱϣ ⲉ̀ ⲉⲣ ⲁⲡⲁⲛⲧⲁⲛ ⲉ̀ⲣⲟ ϥ . ϧⲉⲛ ϯ ⲟⲩⲛⲟⲩ ⲁ̀ ⲡⲓ ⲥⲱⲧⲏⲣ ⲉⲣ ⲁ̀ⲛⲁⲭⲱⲣⲓⲛ ⲛⲁ ϥ . ⲉ̀ⲧ ⲁ ⲓ ϣⲉ ⲇⲉ ⲉ̀ϧⲟⲩⲛ ⲁ ⲓ ϭⲓ ⲥⲙⲟⲩ ⲛ̀ⲧⲟⲧ ϥ ⲙ̀ ⲡⲁ ⲓ̀ⲱⲧ . ⲙⲉⲛⲉⲛⲥⲱ ⲥ ⲁ ⲓ ϣⲉⲛ ϥ ϫⲉ ⲡⲁ ⲓ̀ⲱⲧ ⲉⲑ ⲟⲩⲁⲃ ⲛⲓⲙ ⲡⲉ ⲫⲁⲓ ⲉⲧ ⲥⲁϫⲓ ⲛⲉⲙⲁ ⲕ ⲟⲩⲟϩ ⲉ̀ⲧ ⲁ ⲓ ⲓ̀ ⲉ̀ϧⲟⲩⲛ ⲛⲁ ϥ ⲉⲣ ⲁ̀ⲛⲁⲭⲱⲣⲓⲛ ⲛⲁ ϥ ; ⲡⲉϫⲉ ⲡⲁ ⲓ̀ⲱⲧ ⲙ̀ ⲡⲣⲟⲫⲏⲧⲏⲥ ⲛⲏ ⲓ ϫⲉ ⲡ ϭ̅ⲥ̅ ⲓⲏ̅ⲥ̅ ⲡ ⲭ̅ⲥ̅ ⲡⲉ ⲡ ⲉⲧ ⲁ ϥ ⲕⲏⲛ ϧⲁⲧⲟⲧ ϯⲛⲟⲩ ⲉ ϥ ϫⲱ ⲉ̀ⲣⲟ ⲓ ⲛ̀ ϩⲁⲛ ⲙⲩⲥⲧⲏⲣⲓⲟⲛ . ⲡⲉϫⲏ ⲓ ⲛⲁ ϥ ϫⲉ ⲛⲁ ⲓ ⲟⲩⲱϣ ϩⲱ ⲡⲉ ⲉ̀ ⲛⲁⲩ ⲉ̀ⲣⲟ ϥ ⲟⲩⲟϩ ⲛ̀ⲧⲉ ϥ ⲥⲙⲟⲩ ⲉ̀ⲣⲟ ⲓ . ⲡⲉϫⲉ ⲡⲁ ⲓ̀ⲱⲧ ⲛⲏ ⲓ ϫⲉ ⲭ ⲛⲁ ϣ ⲛⲁⲩ ⲉ̀ⲣⲟ ϥ ⲁⲛ ϫⲉ ⲛ̀ⲑⲟⲕ ⲟⲩ ⲕⲟⲩϫⲓ ⲛ̀ ϣⲏⲣⲓ ⲛ̀ⲑⲟⲕ . ⲡⲉϫⲏ ⲓ ⲛⲁ ϥ ϫⲉ ⲁ̀ⲛⲟⲕ ⲟⲩ ⲣⲉϥ ⲉⲣ ⲛⲟⲃⲓ ⲡⲁ ⲓ̀ⲱⲧ ⲉⲑ ⲟⲩⲁⲃ . ⲡⲉϫⲁ ϥ ⲛⲏ ⲓ ϫⲉ ⲙ̀ⲙⲟⲛ ⲁⲗⲗⲁ ⲛ̀ⲑⲟⲕ ⲟⲩ ⲕⲟⲩϫⲓ ⲛ̀ ϩⲏⲧ . ⲡⲉϫⲏ ⲓ ⲛⲁ ϥ ⲟⲛ ⲉ ⲓ ⲣⲓⲙⲓ ϫⲉ ⲡⲁ ⲓⲱⲧ ϯ ϯ ϩⲟ ⲉ̀ⲣⲟ ⲕ ⲙⲁⲣⲉ ⲡⲉⲕ ⲛⲁⲓ ⲧⲁϩⲟ ⲓ ⲛ̀ ⲧⲁ ⲉⲣ ⲙⲡϣⲁ ⲛ̀ ⲛⲁⲩ ⲉ̀ⲣⲟ ϥ ϩⲱ . ⲡⲉϫⲉ ⲡⲁ ⲓ̀ⲱⲧ ⲛⲏ ⲓ ϫⲉ ⲁⲕϣⲁⲛ ⲫⲟϩ ⲉ̀ ⲁϫⲡ ⲋ̅ ⲛ̀ ⲣⲁⲥϯ ⲁ̀ⲙⲟⲩ ⲉ̀ϧⲟⲩⲛ ⲭ ⲛⲁ ϫⲉⲙ ⲧ ⲉ ⲓ ϩⲉⲙⲥⲓ ⲉ̀ϧⲣⲏⲓ ⲛⲉⲙⲁ ϥ ⲁ̀ⲛⲁⲩ ⲙ̀ⲡⲉⲣ ⲥⲁϫⲓ ⲁⲛ ⲉ̀ ⲡ ⲧⲏⲣ ϥ . ⲁ ⲥ ϣⲱⲡⲓ ⲇⲉ ⲉ̀ ⲡⲉϥ ⲣⲁⲥϯ ⲁ ⲓ ϣⲉ ⲕⲁⲧⲁ ⲡⲓ ⲟⲩⲁϩ ⲥⲁϩⲛⲓ ⲛ̀ⲧⲉ ⲡⲁ ⲓ̀ⲱⲧ ⲟⲩⲟϩ ⲁ ⲓ ⲕⲱⲗϩ ⲉ̀ ϯ ⲁⲗⲁⲕ ⲕⲁⲧⲁ ϯ ⲕⲁϩⲥ ϫⲉ ⲉ ⲓ ⲛⲁ ϣⲉ ⲉ̀ϧⲟⲩⲛ ⲛ̀ ⲧⲁ ϭⲓ ⲥⲙⲟⲩ ⲟⲩⲟϩ ⲛ̀ ϯ ⲟⲩⲛⲟⲩ ⲁ ⲡ ϭ̅ⲥ̅ ⲉⲣ ⲁ̀ⲛⲁⲭⲱⲣⲓⲛ ⲛⲁ ϥ . ⲁ̀ⲛⲟⲕ ⲇⲉ ⲁ ⲓ ⲣⲓⲙⲓ ϫⲉ ⲡⲁⲛⲧⲱⲥ ϯ ⲙⲡϣⲁ ⲁⲛ ⲛ̀ ⲛⲁⲩ ⲉ̀ ⲡ ϭ̅ⲥ̅ ϧⲉⲛ ϯ ⲥⲁⲣⲝ . ⲡⲁ ⲓ̀ⲱⲧ ⲇⲉ ⲡⲉϫⲁ ϥ ⲛⲏ ⲓ ϫⲉ ϥ ⲛⲁ ⲑⲱⲧ ⲙ̀ ⲡⲉⲕ ϩⲏⲧ ⲡⲁ ϣⲏⲣⲓ ⲃⲏⲥⲁ ⲛ̀ⲧⲉ ϥ ⲑⲣⲉ ⲕ ⲥⲱⲧⲉⲙ ⲉ̀ ⲧⲉϥ ⲥⲙⲏ ⲉⲧ ϩⲟⲗϫ . ⲟⲩⲟϩ ⲡⲁⲣⲁ ⲡⲁ ⲙⲡϣⲁ ⲁ ⲓ ⲥⲱⲧⲉⲙ ⲉ̀ⲣⲟ ϥ ⲉ ϥ ⲥⲁϫⲓ ⲛⲉⲙ ⲡⲁ ⲓ̀ⲱⲧ ⲛ̀ ⲟⲩ ⲥⲟⲡ ⲟⲩⲟϩ ⲁ ⲓ ϣⲱⲡⲓ ⲉ ⲓ ϣⲉⲡ ϩⲙⲟⲧ ⲛ̀ⲧⲟⲧ ϥ ⲛ̀ ⲛⲓ ⲉ̀ϩⲟⲟⲩ ⲧⲏⲣ ⲟⲩ ⲛ̀ⲧⲉ ⲡⲁ ⲱⲛϧ .
