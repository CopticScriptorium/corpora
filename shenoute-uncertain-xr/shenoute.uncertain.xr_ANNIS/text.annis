0	0	sText1	ⲧⲉ ⲛ ϩⲁϩ ⲛ ⲗⲁⲟⲥ ⲛ ϣⲙⲙⲟ ⲉ ⲡ ⲛⲟⲩⲧⲉ ϩⲛ ϩⲉⲛ ϫⲱϩⲙ ⲙⲛ ϩⲉⲛ ⲥⲱⲱϥ ⲙⲛ ϩⲉⲛ ϫⲓⲟⲩⲉ ⲙⲛ ϩⲱⲃ ⲛⲓⲙ ⲙ ⲡⲟⲛⲏⲣⲟⲛ ⲧⲁⲓ ⲧⲉ ⲑ ⲉ ϩⲣⲁⲓ ϩⲛ ⲛⲉ ⲟⲩⲟⲉⲓϣ ⲛ ϩⲁⲉ ⲡ ⲉⲧ ⲛⲁ ⲟⲩⲱϣ ⲉ ⲣ ⲇⲓⲕⲁⲓⲟⲥ ϩⲣⲁⲓ ϩⲛ ⲛ ⲉⲧ ⲟⲩⲏϩ ϩⲙ ⲡⲉⲓ ⲙⲁ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ ⲉ ⲩ ⲁⲛⲁⲅⲕⲁⲍⲉ ⲙⲙⲟ ⲟⲩ ⲉⲃⲟⲗ ϩⲓⲧⲙ ⲡ ⲛⲟⲩⲧⲉ ⲉ ⲣ ⲡⲓⲥⲧⲟⲥ ϩⲛ ⲧ ⲙⲏⲧⲉ ⲛ ϩⲁϩ ⲛ ⲗⲁⲟⲥ ⲛ ϣⲙⲙⲟ ⲉ ⲡ ⲛⲟⲩⲧⲉ ϩⲛ ϩⲉⲛ ⲥⲱⲱϥ ⲙⲛ ϩⲉⲛ ⲕⲣⲟϥ ⲙⲛ ⲁⲛⲟⲙⲓⲁ ⲛⲓⲙ . ⲁⲩⲱ ϩⲙ ⲡⲉ ⲟⲩⲟⲉⲓϣ ⲉⲧ ⲙⲙⲁⲩ ⲡ ϫⲓⲟⲩⲉ ⲙⲛ ⲡ ϭⲟⲗ ⲙⲛ ⲛ ⲥⲱⲃⲉ ⲙⲛ ⲡ ϫⲏⲣ ⲙⲛ ⲛ ⲥⲕⲟⲡⲧⲉⲓ ⲙⲙⲟ ⲟⲩ ⲙⲁⲩⲁⲁ ⲩ ⲙⲛ ⲛ ⲕⲁ ⲧⲁⲗⲁⲗⲉⲓⲁ ⲙⲛ ⲛ ⲕⲣⲙⲣⲙ ⲙⲛ ⲛ ⲙⲛⲧ ⲙⲁⲓ ⲧⲟ ⲛ ϩⲟⲩⲟ ⲙⲛ ⲛ ⲙⲛⲧ ⲣⲉϥ ϫⲓ ϩⲟ ⲙⲛ ⲛ ⲙⲛⲧ ⲁⲧ ⲥⲉⲓ ⲙⲛ ⲛ ⲙⲛⲧ ϣⲟⲩϣⲟ ⲙⲛ ⲛ ⲙⲛⲧ ⲣⲉϥ ϫⲓ ⲟⲩⲁ ϩⲛ ϩⲉⲛ ϣⲁϫⲉ ⲛ ⲁⲣⲅⲟⲛ ⲙⲛ ϩⲉⲛ ⲙⲓϣⲉ ⲙⲛ ϩⲉⲛ ϯ ⲧⲱⲛ ⲙⲛ ϩⲉⲛ ⲙⲟⲥⲧⲉ ⲙⲛ ϩⲉⲛ ⲕⲱϩ ⲙⲛ ϩⲉⲛ ⲙⲛⲧ ϫⲁϫⲉ ⲙⲛ ϩⲉⲛ ϣⲱϫⲉ ⲙⲛ ⲛⲉⲩ ⲉⲣⲏⲩ ⲙⲛ ϩⲉⲛ ⲙⲛⲧ ⲥⲟϭ ⲙⲛ ϩⲉⲛ ⲙⲛⲧ ⲁⲧ ⲥⲃⲱ ⲁⲩⲱ ⲛⲁⲓ ⲙⲛ ϩⲉⲛ ⲕⲟⲟⲩⲉ ⲉ ⲛⲁϣⲱ ⲟⲩ ⲛ ⲥⲉ ⲛⲁ ⲟⲡ ⲟⲩ ⲁⲛ ϭⲉ ϫⲉ ϩⲉⲛ ⲛⲟⲃⲉ ⲛⲉ ⲛϭⲓ ⲛ ⲁⲥⲉⲃⲏⲥ ⲉⲧ ⲛⲁ ϣⲱⲡⲉ ϩⲣⲁⲓ ⲛϩⲏⲧ ⲛ ϩⲛ ⲡ ⲕⲁⲓⲣⲟⲥ ⲉⲧ ⲙⲙⲁⲩ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ . ⲁⲩⲱ ⲉⲧⲃⲉ ⲡ ⲁϣⲁⲓ ⲛ ⲛⲉⲩ ⲡ ⲉ ⲑ ⲟⲟⲩ ⲛ ⲥⲉ ⲛⲁ ⲉⲓⲙⲉ ⲁⲛ ϫⲉ ⲛ ϣⲏⲣⲉ ⲉⲛⲧ ⲁ ⲩ ϫⲱϩⲙ ⲥⲉ ⲟ ⲛ ϣⲙⲙⲟ ⲉ ⲡ ⲛⲟⲩⲧⲉ ⲕⲁⲧⲁ ⲛⲉ ⲅⲣⲁⲫⲏ . ⲉⲧⲃⲉ ⲡⲁⲓ ⲧ ⲡⲟⲣⲛⲓⲁ ⲙ ⲡⲉⲩ ϩⲏⲧ ⲛⲁ ⲣ ϩⲟⲩⲟ ⲉ ⲧ ⲡⲟⲣⲛⲓⲁ ⲙ ⲡⲉⲩ ⲧⲟⲡ ⲁⲩⲱ ⲧ ⲡⲟⲣⲛⲓⲁ ⲙ ⲡⲉⲩ ⲧⲟⲡ ⲛⲁ ⲣ ϩⲟⲩⲟ ⲉ ⲧ ⲡⲟⲣⲛⲓⲁ ⲙ ⲡⲉⲩ ϩⲏⲧ ⲁⲩⲱ ⲡⲉⲓ ⲥⲛⲁⲩ ⲛⲁ ⲧⲱⲟⲩⲛ ⲉϩⲣⲁⲓ ⲉϫⲱ ⲟⲩ ⲉ ⲩ ⲙⲟϫϭ ϩⲛ ϩⲉⲛ ⲟⲩⲱⲙ ⲙⲛ ϩⲉⲛ ⲥⲱ ⲙⲛ ϩⲉⲛ ⲙⲏⲏϣⲉ ⲛ ⲧⲣⲩⲫⲏ ⲙⲁⲗⲓⲥⲧⲁ ⲉ ⲩ ⲣ ϩⲟⲩⲟ ϩⲛ ⲧ ⲙⲛⲧ ⲁⲣⲅⲟⲥ ⲙⲛ ⲡ ⲥⲣϥⲉ ⲁⲩⲱ ⲉ ⲩ ⲟⲩⲟⲥϥ ϩⲣⲁⲓ ϩⲛ ⲇⲓⲕⲁⲓⲟⲥⲩⲛⲏ ⲛⲓⲙ ⲛⲧⲉ ⲡ ⲛⲟⲩⲧⲉ . ⲁⲩⲱ ⲉⲃⲟⲗ ϫⲉ ⲙⲡ ⲟⲩ ⲙⲟⲩⲟⲩⲧ ⲛ ⲛⲉⲩ ⲙⲉⲗⲟⲥ ⲉⲧ ϩⲓϫⲙ ⲡ ⲕⲁϩ ⲧ ⲡⲟⲣⲛⲓⲁ ⲧ ⲁⲕⲁ ⲑⲁⲣⲥⲓⲁ ⲙⲛ ⲡ ⲟⲩⲱⲥϥ ⲙⲛ ⲛ ⲕⲟⲟⲩⲉ ⲧⲏⲣ ⲟⲩ ⲡ ⲥⲁⲧⲁⲛⲁⲥ ⲛⲁ ⲧⲱⲟⲩⲛ ⲉϩⲣⲁⲓ ⲉϫⲱ ⲟⲩ ϩⲛ ⲛⲉϥ ⲉⲛⲉⲣⲅⲓⲁ ⲧⲏⲣ ⲟⲩ ⲛ ϫⲱϩⲙ ⲛⲁⲓ ⲉⲧ ⲛ ⲡⲏⲧ ⲛⲥⲱ ⲟⲩ ⲉⲃⲟⲗ ϩⲛ ⲛ ⲥⲩⲛⲁⲅⲱⲅⲏ ⲧⲏⲣ ⲟⲩ ⲁⲩⲱ ⲉⲃⲟⲗ ⲛϩⲏⲧ ⲟⲩ ⲁⲩⲱ ⲥⲉ ⲛⲁ ⲉⲓⲣⲉ ⲛ ϩⲉⲛ ⲡⲟⲣⲛⲓⲁ ⲙⲛ ϩⲉⲛ ϫⲱϩⲙ ⲙⲛ ϩⲉⲛ ⲥⲱⲱϥ ⲙⲛ ϩⲉⲛ ⲕⲣⲟϥ ⲉ ⲛⲁϣⲱ ⲟⲩ ⲉⲃⲟⲗ ϩⲓⲧⲙ ⲡ ⲥⲁⲧⲁⲛⲁⲥ ⲙⲛ ⲛⲉϥ ⲡⲛ︦ⲁ︦ ⲛ ⲁⲕⲁⲑⲁⲣⲧⲟⲛ ⲉⲧ ⲥⲩⲙⲃⲟⲩⲗⲉⲩⲉ ⲛⲙⲙⲁ ⲓ ⲡ ⲉⲑ ⲟ ⲟⲩ ⲉⲧ ⲛⲁ ϣⲱⲡⲉ ϩⲙ ⲡⲉ ⲟⲩⲟⲉⲓϣ ⲉⲧ ⲙⲙⲁⲩ . ⲁⲩⲱ ϩⲙ ⲡⲉ ⲟⲩⲟⲉⲓϣ ⲉⲧ ⲙⲙⲁⲩ ⲧ ⲇⲓⲕⲁⲓⲟⲥⲩⲛⲏ ⲙⲛ ⲧ ⲙⲉ ⲙⲛ ⲥⲡⲟⲩⲇⲏ ⲛⲓⲙ ⲛⲁ ϩⲟⲡ ⲟⲩ ⲉ ⲛ ⲁⲕⲁ ⲑⲁⲣⲧⲟⲥ ⲉⲧ ⲙⲙⲁⲩ ⲛⲧⲉ ⲡ ϭⲟⲗ ⲙⲛ ⲧ ⲁⲙⲉⲗⲉⲓⲁ ⲡⲁⲣⲣⲏⲥⲓⲁⲍⲉ ⲙⲙⲟ ⲟⲩ ⲉϩⲣⲁⲓ ⲉϫⲱ ⲟⲩ ⲁⲩⲱ ⲛⲉ ⲩ ⲛⲁ ϩⲟⲡ ⲟⲩ ⲁⲛ ⲛϭⲓ ⲧ ⲇⲓⲕⲁⲓⲟⲥⲩⲛⲏ ⲙⲛ ⲧ ⲙⲉ ⲙⲛ ⲥⲡⲟⲩⲇⲏ ⲛⲓⲙ ⲉ ⲙ ⲡⲓⲥⲧⲟⲥ ⲉⲧ ⲛⲁ ϣⲱⲡⲉ ϩⲙ ⲡⲉ ⲟⲩⲟⲉⲓϣ ⲉⲧ ⲙⲙⲁⲩ ⲏ ⲛⲧⲟϥ ⲧⲉ ⲛⲟⲩ ⲁⲩⲱ ⲟⲛ ϣⲁ ⲉⲛⲉϩ ⲛⲛⲉ ⲥ ϣⲱⲡⲉ ⲟⲩⲇⲉ ⲛⲉ ⲩ ⲛⲁ ⲡⲁⲣⲣⲏⲥⲓⲁⲍⲉ ⲙⲙⲟ ⲟⲩ ⲁⲛ ⲛϭⲓ ⲧ ⲁⲛⲟⲙⲓⲁ ⲙⲛ ⲡ ϭⲟⲗ ⲙⲛ ⲁⲙⲉⲗⲉⲓⲁ ⲛⲓⲙ ⲉϩⲣⲁⲓ ⲉϫⲛ ⲙ ⲡⲓⲥⲧⲟⲥ ⲉⲧ ⲛⲁ ϣⲱⲡⲉ ϩⲙ ⲡⲉ ⲟⲩⲟⲉⲓϣ ⲉⲧ ⲙⲙⲁⲩ ⲏ ⲛⲧⲟϥ ⲧⲉⲛⲟⲩ ⲁⲩⲱ ϣⲁ ⲉⲛⲉϩ ⲛⲛⲉ ⲥ ϣⲱⲡⲉ . ⲉⲧⲃⲉ ⲡⲁⲓ ⲧⲉⲛⲟⲩ ⲛ ⲑ ⲉ ⲉⲧⲉⲣⲉ ⲡⲓⲥⲧⲟⲥ ⲛⲓⲙ ϩⲛ ⲥⲩⲛⲁⲅⲱⲅⲏ ⲛⲓⲙ ⲉⲧ ϣⲟⲟⲡ ⲕⲁⲧⲁ ⲡⲉⲛ ⲃⲓⲟⲥ ⲏ ⲛⲧⲟϥ ⲟⲩⲟⲛ ⲛⲓⲙ ⲉⲧ ⲟ ⲛ ϩⲟⲧⲉ ϩⲏⲧ ϥ ⲙ ⲡ ϫⲟⲉⲓⲥ ϩⲙ ⲙⲁ ⲛⲓⲙ ⲡⲁⲣⲣⲏⲥⲓⲁⲍⲉ ⲙⲙⲟ ⲟⲩ ϩⲛ ⲇⲓⲕⲁⲓⲟⲥⲩⲛⲏ ⲛⲓⲙ ⲙⲛ ϩⲱⲃ ⲛⲓⲙ ⲛ ⲁⲅⲁⲑⲟⲛ ⲉ ⲩ ϩⲱⲙ ⲉϩⲣⲁⲓ ⲉϫⲛ ⲁⲛⲟⲙⲓⲁ ⲛⲓⲙ ⲙⲛ ⲕⲣⲟϥ ⲛⲓⲙ ⲧⲁⲓ ⲟⲛ ⲧⲉ ⲑ ⲉ ⲉⲧⲉⲣⲉ ⲛ ⲡⲓⲥⲧⲟⲥ ⲉⲧ ⲛⲁ ϣⲱⲡⲉ ϩⲙ ⲡ ⲕⲁⲓⲣⲟⲥ ⲉⲧ ⲙⲙⲁⲩ ⲛⲁ ⲡⲁⲣⲣⲏⲥⲓⲁⲍⲉ ⲙⲙⲟ ⲟⲩ ϩⲣⲁⲓ ϩⲛ ⲧ ⲇⲓⲕⲁⲓⲟⲥⲩⲛⲏ ⲙⲛ ϩⲱⲃ ⲛⲓⲙ ⲉⲧ ⲛⲁⲛⲟⲩ ϥ ϩⲣⲁⲓ ϩⲙ ⲡⲉⲓ ⲙⲁ ⲙⲛ ⲟⲩⲟⲛ ⲛⲓⲙ ϩⲙ ⲙⲁ ⲛⲓⲙ ⲁⲩⲱ ⲛ ⲥⲉ ϩⲱⲙ ⲉϩⲣⲁⲓ ⲉϫⲙ ⲡ ⲥⲁⲧⲁⲛⲁⲥ ⲙⲛ ⲛⲉϥ ⲥⲱⲱϥ ⲛⲓⲙ ⲛⲉϥ ⲁⲕⲁⲑⲁⲣⲥⲓⲁ ⲧⲏⲣ ⲟⲩ ⲁⲩⲱ ⲙⲛ ⲇⲓⲁⲃⲟⲗⲟⲥ ⲟⲩⲧⲉ ⲣⲱⲙⲉ ⲛ ⲣⲉϥ ⲣ ⲛⲟⲃⲉ ⲟⲩⲧⲉ ⲗⲁⲁⲩ ⲉⲛⲉϩ ⲛ ⲁⲛⲟⲙⲓⲁ ⲛⲁ ϣ ϭⲙϭⲟⲙ ⲉ ⲕⲱⲗⲩⲉ ⲙⲙⲟ ⲟⲩ ⲛ ⲟⲩⲟⲉⲓϣ ⲛⲓⲙ ⲉ ⲩ ⲱϣ ⲉϩⲣⲁⲓ ⲉ ⲡ ϫⲟⲉⲓⲥ ϩⲛ ⲟⲩ ⲙⲉ . ⲁⲗⲗⲁ ⲉ ⲩ ⲛⲁ ϭⲙ ϭⲟⲙ ⲛⲧⲟϥ ⲉⲙⲁⲧⲉ ⲉϩⲣⲁⲓ ⲉϫⲙ ⲡ ⲥⲁⲧⲁⲛⲁⲥ ⲙⲛ ⲛⲉϥ ⲕⲉ ϩⲃⲏⲩⲉ ⲧⲏⲣ ⲟⲩ ⲉⲑ ⲟⲟⲩ ⲁⲩⲱ ⲛ ⲥⲉ ⲟⲩⲱⲛϩ ⲉⲃⲟⲗ ⲛ ⲇⲓⲕⲁⲓⲟⲥ ⲉ ⲡⲉ ϩⲟⲩⲟ ⲛ ⲛⲉⲩ ϩⲃⲏⲟⲩⲉ ⲛ ⲇⲓ ⲕⲁⲓⲟⲩⲥⲛⲏ ϩⲛ ⲧ ⲙⲏⲧⲉ ⲛ ⲙ ⲡⲟⲛⲏⲣⲟⲥ ⲉⲧ ⲛⲁ ϣⲱⲡⲉ ϩⲙ ⲡ ⲕⲁⲓⲣⲟⲥ ⲉⲧ ⲙⲙⲁⲩ ⲛ ⲑ ⲉ ⲛ ⲁⲃⲉⲗ ⲉⲛⲧ ⲁ ϥ ϣⲱⲡⲉ ⲛ ⲇⲓⲕⲁⲓⲟⲥ ϩⲛ ⲇⲓⲕⲁⲓⲟⲥⲩⲛⲏ ⲛⲓⲙ ϩⲛ ⲧ ⲙⲏⲧⲉ ⲛ ⲕⲁⲓⲛ ⲡ ⲁⲥⲉⲃⲏⲥ ⲛⲁⲙⲉ ⲉⲃⲟⲗ ⲟⲩⲧⲉ ⲣⲱⲙⲉ ⲛⲓⲙ ⲁⲩⲱ ⲛ ⲑ ⲉ ⲛ ⲉⲛⲱⲭ ⲙⲛ ⲛⲱϩⲉ ⲙⲛ ⲛ ⲕⲟⲟⲩⲉ ⲧⲏⲣ ⲟⲩ ⲉⲛⲧ ⲁ ⲩ ϣⲱⲡⲉ ⲛ ⲇⲓⲕⲁⲓⲟⲥ ϩⲛ ⲇⲓⲕⲁⲓⲟⲥⲩⲛⲏ ⲛⲓⲙ ϩⲛ ⲧ ⲙⲏⲧⲉ ⲛ ⲛⲁⲓ ⲧⲏⲣ ⲟⲩ ⲉⲛⲧ ⲁ ⲡ ⲛⲟⲩⲧⲉ ϥⲟⲧ ⲟⲩ ⲉⲃⲟⲗ ϩⲓϫⲙ ⲡ ⲕⲁϩ ϩⲛ ⲟⲩ ⲕⲁⲧⲁⲕⲗⲩⲥⲙⲟⲥ ⲙⲙⲟ ⲟⲩ ⲉ ⲛⲁϣⲱ ϥ ⲁⲩⲱ ⲛ ⲑ ⲉ ⲛ ⲁⲃⲣⲁϩⲁⲙ ⲙⲛ ⲓⲥⲁⲁⲕ ⲙⲛ ⲓⲁⲕⲱⲃ ⲉⲛⲧ ⲁ ⲩ ϣⲱⲡⲉ ⲛ ⲇⲓⲕⲁⲓⲟⲥ ϩⲛ ⲇⲓⲕⲁⲓⲟⲥⲩⲛⲏ ⲛⲓⲙ ϩⲛ ⲧ ⲙⲏⲧⲉ ⲛ ⲟⲩⲟⲛ ⲛⲓⲙ ⲉⲧ ⲑⲗⲓⲃⲉ ⲙⲙⲟ ⲟⲩ ⲁⲩⲱ ⲛ ⲑ ⲉ ⲛ ⲗⲱⲧ ϩⲛ ⲧ ⲙⲏⲧⲉ ⲛ ⲛ ⲣⲱⲙⲉ ⲛ ⲥⲟⲇⲟⲙⲁ ⲙⲛ ⲅⲟⲙⲟⲣⲣⲁ ⲛ ⲁⲥⲉⲃⲏⲥ ⲛⲁⲙⲉ ⲁⲩⲱ ⲙ ⲡⲟⲛⲏⲣⲟⲥ ⲡⲁⲣⲁ ⲣⲱⲙⲉ ⲛⲓⲙ ⲕⲁⲧⲁ ⲛⲉ ⲅⲣⲁⲫⲏ ⲁⲩⲱ ⲛ ⲑ ⲉ ⲙ ⲙⲱⲩⲥⲏⲥ ⲙⲛ ⲁⲁⲣⲱⲛ ⲙⲛ ⲙⲁⲣⲓϩⲁⲙ ⲙⲛ ⲓⲏⲥⲟⲩⲥ ⲉⲛⲧ ⲁ ⲩ ϣⲱⲡⲉ ⲛ ⲇⲓⲕⲁⲓⲟⲥ ϩⲛ ⲇⲓⲕⲁⲓⲟⲥⲩⲛⲏ ⲛⲓⲙ ϩⲛ ⲧ ⲙⲏⲧⲉ ⲛ ⲛ ⲉⲧ ⲟ ⲛ ⲁⲧ ⲥⲱⲧⲙ ⲙⲛ ⲛ ⲉⲧ ⲕⲣⲙⲣⲙ ⲙⲛ ⲛ ⲉⲛⲧ ⲁ ⲩ ⲡⲟⲣⲛⲉⲩⲉ ⲙⲛ ⲛ ⲉⲛⲧ ⲁ ⲩ ⲉⲡⲓⲑⲩⲙⲉⲓ ⲉ ϩⲉⲛ ⲧⲣⲟⲫⲏ ⲛ ⲥⲉ ϩⲁⲧⲏ ⲩ ⲁⲛ ⲁⲩⲱ ⲛ ⲑ ⲉ ⲛ ⲛⲉ ⲕⲣⲓⲧⲏⲥ ⲉⲛⲧ ⲁ ⲩ ϣⲱⲡⲉ ⲛ ⲇⲓⲕⲁⲓⲟⲥ ϩⲛ ⲇⲓⲕⲁⲓⲟⲥⲩⲛⲏ ⲛⲓⲙ ⲛ ⲧ ⲙⲏⲧⲉ ⲛ ⲛⲁⲓ ⲧⲏⲣ ⲟⲩ ⲉⲧⲉ ϩⲉⲛ ⲉⲃⲟⲗ ⲛϩⲏⲧ ⲟⲩ ⲛⲉ ⲛⲁⲓ ⲉⲛⲧ ⲁ ⲩ ⲕⲁ ⲡ ⲛⲟⲩⲧⲉ ⲛⲥⲱ ⲟⲩ ⲁ ⲩ ⲟⲩⲁϩ ⲟⲩ ⲛⲥⲁ ⲛ ⲛⲟⲩⲧⲉ ⲛ ϣⲙⲙⲟ . ⲟⲩ ⲙⲟⲛⲟⲛ ⲇⲉ ϫⲉ ⲁ ⲩ ⲣ ⲁⲛⲁ ϥ ⲙ ⲡ ⲛⲟⲩⲧⲉ ⲛϭⲓ ⲛ ⲣⲱⲙⲉ ⲉⲧ ⲟⲩⲁⲁⲃ ϩⲛ ⲧ ⲙⲏⲧⲉ ⲛ ⲛ ⲉⲃⲟⲗ ⲙⲙⲟ ⲟⲩ ⲉⲛⲧ ⲁ ⲩ ϣⲱⲡⲉ ⲛ ⲁⲥⲉⲃⲏⲥ ⲁⲗⲗⲁ ⲁ ⲩ ϣⲱⲡⲉ ⲟⲛ ⲛ ⲭⲣⲏⲥⲧⲟⲥ ⲁⲩⲱ ⲙ ⲡⲓⲥⲧⲟⲥ ϩⲛ ⲟⲩ ⲙⲉ ⲙ ⲡⲉ ⲙⲧⲟ ⲉⲃⲟⲗ ⲙ ⲡ ϫⲟⲉⲓⲥ ϩⲛ ⲧ ⲙⲏⲧⲉ ⲛ ⲛ ϩⲉⲑⲛⲟⲥ ⲉⲧⲉ ⲛ ⲥⲉ ⲥⲟⲟⲩⲛ ⲁⲛ ⲙ ⲡⲛⲟⲩⲧⲉ . ⲛⲉ ⲡⲣⲟⲫⲏⲧⲏⲥ ⲇⲉ ⲧⲏⲣ ⲟⲩ ⲙⲛ ⲛ ⲁⲡⲟⲥⲧⲟⲗⲟⲥ ⲧⲏⲣ ⲟⲩ ⲙⲛ ⲛ ⲉⲧ ⲟⲩⲁⲁⲃ ⲧⲏⲣ ⲟⲩ ⲙⲛ ⲟⲩⲟⲛ ⲛⲓⲙ ⲉⲧ ⲟ ⲛ ϩⲟⲧⲉ ϩⲏⲧ ϥ ⲙ ⲡ ϫⲟⲉⲓⲥ ϫⲓⲛ ⲛ ϣⲟⲣⲡ ϣⲁ ϩⲣⲁⲓ ⲉ ⲡ ⲟⲟⲩ ⲛ ϩⲟⲟⲩ ⲁ ⲩ ϣⲱⲡⲉ ⲛ ⲇⲓⲕⲁⲓⲟⲥ ϩⲛ ⲇⲓⲕⲁⲓⲟⲥⲩⲛⲏ ⲛⲓⲙ ϩⲛ ⲧ ⲙⲏⲧⲉ ⲛ ⲛ ⲉⲧ ⲟ ⲛ ⲁⲧ ⲛⲟⲩⲧⲉ ⲁ ⲁⲩⲱ ⲛ ϣⲁϥⲧⲉ ⲙ ⲡⲉ ⲙⲧⲟ ⲉⲃⲟⲗ ⲙ ⲡ ⲛⲟⲩⲧⲉ ϫⲓⲛ ⲧⲉ ϩⲟⲩⲉⲓⲧⲉ ϣⲁ ϩⲣⲁⲓ ⲉ ⲧⲉⲛⲟⲩ . ⲛⲁⲓ ⲁ ⲛ ϫⲟⲟ ⲩ ⲛ ⲧⲉⲓ ϩⲉ ϫⲉⲕⲁⲥ ⲉⲛⲉ ⲉⲓⲙⲉ ϫⲉ ⲕⲁⲧⲁ ⲑ ⲉ ⲉⲧⲉ ⲙⲡⲉ ⲡ ⲇⲓⲁⲃⲟⲗⲟⲥ ⲟⲩⲧⲉ ⲟⲩⲟⲛ ⲛⲓⲙ ⲉⲧ ⲣ ⲛⲟⲃⲉ ⲉϣ ϭⲙϭⲟⲙ ⲉ ⲕⲱⲗⲩⲉ ⲛ ⲗⲁⲁⲩ ⲛ ⲣⲱⲙⲉ ϫⲓⲛ ⲛ ϣⲟⲣⲡ ϣⲁ ϩⲣⲁⲓ ⲉ ⲧⲉⲛⲟⲩ ⲁⲩⲱ ⲟⲛ ⲛⲛⲉ ⲩ ⲉϣ ⲕⲟⲗⲩⲉ ϣⲁ ⲉⲛⲉϩ ⲉⲃⲟⲗ ϫⲉ ⲓ︦ⲥ︦ ⲛⲧⲟϥ ⲛ ⲥⲁϥ ⲡⲉ ⲛⲧⲟϥ ⲟⲛ ⲙ ⲡ ⲟⲟⲩ ⲁⲩⲱ ⲟⲛ ϣⲁ ⲉⲛⲉϩ ⲟⲩⲟⲛ ⲇⲉ ⲛⲓⲙ ⲉⲧⲛⲁⲟⲩⲱϣ ⲛⲁ ⲟⲩⲱϣ ⲉϫⲱ ⲕ ⲉⲃⲟⲗ ⲛ ⲇⲓⲕⲁⲓⲟⲥⲩⲛⲏ ⲛⲓⲙ ϣⲁ ⲩ ⲟⲩⲁϩ ⲟⲩ ⲛⲥⲁ ⲛⲉⲩ ⲟⲩⲱϣ ⲛ ϩⲏⲧ ⲉⲧ ⲛⲁⲛⲟⲩ ⲟⲩ ⲉⲃⲟⲗ ϩⲓⲧⲙ ⲡ ⲛⲟⲩⲧⲉ ⲁⲩⲱ ⲟⲩⲟⲛ ⲛⲓⲙ ⲉⲧ ⲟⲩⲱϣ ⲉϫⲱ ⲕ ⲉⲃⲟⲗ ⲛ ⲛⲉⲩ ϩⲃⲏⲩⲉ ⲙ ⲡⲟⲛⲏⲣⲟⲛ ⲛ ⲟⲩⲟⲉⲓϣ ⲛⲓⲙ ⲉ ϣⲁ ⲩ ⲟⲩⲁϩ ⲟⲩ ⲛⲥⲁ ⲛⲉⲩ ⲟⲩⲱϣ ⲛ ϩⲏⲧ ⲉⲧ ϩⲟⲟⲩ ⲉⲃⲟⲗ ϩⲓⲧⲙ ⲡ ⲥⲁ ⲧⲁⲛⲁⲥ ⲁⲗⲗⲁ ⲛ ⲑ ⲉ ⲛⲧⲟϥ ⲉⲛⲧ ⲁ ⲩ ϩⲟϫϩϫ ⲛϭⲓ ⲛ ⲉⲧ ⲟⲩⲁⲁⲃ ⲧⲏⲣ ⲟⲩ ϩⲛ ⲧ ⲙⲏⲧⲉ ⲛ ⲛ ⲁⲥⲉⲃⲏⲥ ⲉⲛⲧ ⲁ ⲩ ϣⲱⲡⲉ ϫⲓⲛ ⲛ ϣⲟⲣⲡ ⲧⲁⲓ ⲟⲛ ⲧⲉ ⲑ ⲉ ⲉⲧ ⲟⲩ ⲛⲁ ϩⲟϫϩⲉϫ ⲛϭⲓ ⲛ ⲇⲓⲕⲁⲓⲟⲥ ϩⲛ ⲧ ⲙⲏⲧⲉ ⲛ ⲁⲥⲉⲃⲏⲥ ⲛⲓⲙ ϩⲣⲁⲓ ϩⲛ ⲥⲩⲛⲁⲅⲱⲅⲏ ⲛⲓⲙ ⲉⲛⲧ ⲁ ⲩ ϣⲱⲡⲉ ⲕⲁⲧⲁ ⲡⲉⲛ ⲃⲓⲟⲥ ⲁⲩⲱ ϩⲙ ⲙⲁ ⲛⲓⲙ ⲉⲧ ⲟⲩ ⲣ ⲛⲟⲃⲉ ⲛϩⲏⲧ ⲟⲩ ϩⲓϫⲙ ⲡ ⲕⲁϩ ⲧⲏⲣ ϥ ⲁⲩⲱ ⲧⲁⲓ ⲟⲛ ⲧⲉ ⲑ ⲉ ⲉⲧ ⲟⲩ ⲛⲁ ϩⲟϫϩϫ ⲉⲙⲁⲧⲉ ⲛϭⲓ ⲙ ⲡⲓⲥⲧⲟⲥ ⲉⲧ ⲛⲁ ϣⲱⲡⲉ ϩⲣⲁⲓ ⲛϩⲏⲧ ⲛ ϩⲙ ⲡⲉ ⲟⲩⲟⲉⲓϣ ⲛ ϩⲁⲉ . ⲁⲩⲱ ⲛ ⲑ ⲉ ⲉⲧⲉⲣⲉ ⲡ ϣⲁϫⲉ ⲙ ⲡⲉ ⲡⲣⲟⲫⲏⲧⲏⲥ ϫⲏⲕ ⲉⲃⲟⲗ ϩⲛ ⲡⲓ ⲟⲩⲟⲉⲓϣ ⲧⲉⲛⲟⲩ ⲉϩⲣⲁⲓ ⲉϫⲛ ⲥⲩⲛⲁⲅⲱⲅⲏ ⲛⲓⲙ ⲉⲧ ϣⲟⲟⲡ ⲕⲁⲧⲁ ⲡⲉⲛ ⲃⲓⲟⲥ ⲉⲧⲃⲉ ⲛ ⲉⲧ ⲣ ⲛⲟⲃⲉ ϩⲣⲁⲓ ⲛϩⲏⲧ ⲟⲩ ϫⲉ ⲛ ⲁϣ ⲛ ϩⲉ ⲁⲣ ⲕⲧⲟ ⲉ ⲩ ⲥⲓϣⲉ ⲧ ⲃⲱ ⲛ ⲉⲗⲟⲟⲗⲉ ⲉⲛⲧ ⲁ ⲥ ⲣ ϣⲙⲙⲱ ⲉ ⲡ ⲛⲟⲩⲧⲉ ϩⲛ ⲛⲉⲥ ϫⲱϩⲙ ⲙⲛ ⲛⲉⲥ ⲃⲟⲧⲉ ⲧⲏⲣ ⲟⲩ ⲧⲁⲓ ⲟⲛ ⲧⲉ ⲑ ⲉ ϩⲙ ⲡⲉ ⲟⲩⲟⲉⲓϣ ⲛ ϩⲁⲉ ⲡ ϣⲁϫⲉ ⲙ ⲡⲉ ⲡⲣⲟⲫⲏ ⲧⲏⲥ ⲛⲁ ϫⲱⲕ ⲉⲃⲟⲗ ⲉϫⲛ ⲛ ⲉⲧ ⲟⲩⲏϩ ϩⲙ ⲡⲉⲓ ⲙⲁ ⲉⲧⲃⲉ ⲛ ⲉⲧ ⲛⲁ ⲣ ⲛⲟⲃⲉ ϩⲣⲁⲓ ⲛϩⲏⲧ ⲟⲩ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ ⲉ ϥ ϫⲱ ⲙⲙⲟ ⲥ ϫⲉ ⲡ ϫⲟⲉⲓⲥ ⲁ ϥ ⲙⲟⲩⲧⲉ ⲉ ⲡⲟⲩ ⲣⲁⲛ ϫⲉ ⲧ ⲃⲱ ⲛ ϫⲟⲉⲓⲧ ⲉ ⲛⲉⲥⲱ ⲥ ⲉ ⲛⲁⲩ ⲉⲣⲟ ⲥ ⲉⲧ ⲟ ⲛ ϩⲁⲓⲃⲉⲥ ⲙ ⲡⲉ ϩⲣⲟⲟⲩ ⲙⲡⲉ ⲥ ϫⲱⲗϩ ⲧⲉⲛⲟⲩ ϩⲱⲱ ϥ ⲁ ⲩ ⲕⲱϩⲧ ⲙⲟⲩϩ ⲉϩⲣⲁⲓ ⲉϫⲱ ⲥ ⲟⲩ ⲛⲟϭ ⲧⲉ ⲧⲉ ⲑⲗⲓⲯⲓⲥ ⲉⲧ ϩⲓϫⲱ ⲁ ⲩ ⲣ ⲁⲧ ϣⲁⲩ ⲛϭⲓ ⲛⲉⲥ ⲕⲗⲁⲧⲟⲥ ϫⲓⲛ ⲛ ϣⲟⲣⲡ ⲅⲁⲣ ϣⲁ ϩⲣⲁⲓ ⲉ ⲧⲉⲛⲟⲩ ⲁⲩⲱ ϣⲁ ⲉⲛⲉϩ . ⲟⲩⲟⲛ ⲛⲓⲙ ⲉⲧ ⲣ ⲛⲟⲃⲉ ϩⲙ ⲙⲁ ⲛⲓⲙ ϩⲙ ⲡ ⲕⲁϩ ⲧⲏⲣ ϥ ϣⲁ ⲩ ϫⲱⲕ ⲉⲃⲟⲗ ⲉϩⲣⲁⲓ ⲉϫⲱ ⲟⲩ ⲛϭⲓ ⲛ ϣⲁϫⲉ ⲛ ⲛⲉ ⲡⲣⲟⲫⲏ ⲧⲏⲥ ⲉ ⲩ ϫⲱ ⲙⲙⲟ ⲥ ϫⲉ ϯ ⲛⲁ ϫⲱ ⲉ ⲡ ⲙⲉⲣⲓⲧ ⲡⲁ ⲙⲁ ⲛ ⲉⲗⲟⲟⲗⲉ ⲛ ⲟⲩ ϫⲱ ⲙ ⲙⲉⲣⲓⲧ ⲁⲩⲱ ⲙⲛⲛⲥⲁ ⲛ ϣⲁϫⲉ ⲧⲏⲣ ⲟⲩ ⲉⲛⲧ ⲁ ϥ ϫⲟⲟⲩ ⲉⲧ ⲛⲏⲩ ⲙⲛⲛⲥⲁ ⲛⲁⲓ ϣⲁ ϥ ϫⲟⲟ ⲥ ϫⲉ ⲁ ⲓ ϭⲱ ϫⲉ ⲉϥⲉ ⲧⲁⲩⲉ ⲉ ⲗⲟⲟⲗⲉ ⲉⲃⲟⲗ ⲁ ϥ ⲧⲁⲩⲉ ϣⲟⲛⲧⲉ . ⲡ ⲕⲉ ⲥⲉⲉⲡⲉ ⲇⲉ ⲛ ⲛⲉⲓ ϣⲁϫⲉ ⲉⲓⲥ ϩⲏⲏⲛⲉ ⲥⲉϩ ⲛ ⲛⲉ ⲭⲁⲣⲧⲏⲥ ⲉⲧ ⲥⲏϩ ϫⲓⲛ ⲛ ϣⲟⲣⲡ . ⲛ ⲑ ⲉ ⲇⲉ ϩⲱⲱ ϥ ⲛ ⲟⲩ ⲣⲣⲟ ⲛ ⲇⲓⲕⲁⲓⲟⲥ ⲉ ϥ ⲧⲏⲧ ⲛ ϩⲏⲧ ⲙⲛ ⲛ ⲉⲧⲉ ⲛⲟⲩϥ ⲛⲉ ⲉ ϥ ϣⲟⲟⲡ ϩⲛ ⲧⲉⲩ ⲙⲏⲧⲉ ⲛ ⲟⲩⲟⲉⲓϣ ⲛⲓⲙ ⲁⲩⲱ ϩⲟⲧⲁⲛ ⲉⲩϣⲁⲛ ⲉⲓ ⲛϭⲓ ⲛⲉⲩ ϫⲁϫⲉ ⲉ ⲙⲓϣⲉ ⲛⲙⲙⲁ ⲩ ⲙⲛ ⲛ ⲉⲧ ⲏⲡ ⲧⲏⲣ ⲟⲩ ⲉ ⲡ ⲣⲣⲟ ⲁⲩⲱ ⲛⲧⲟⲟⲩ ϣⲁ ⲩ ⲧⲱⲟⲩⲛ ⲉϩⲣⲁⲓ ⲉϫⲛ ⲛⲉⲩ ϫⲁϫⲉ ⲛ ⲥⲉ ⲧⲁϩⲟ ⲟⲩ ⲁⲩⲱ ⲙⲉ ⲩ ⲕⲧⲟ ⲟⲩ ⲉ ⲙⲡ ⲟⲩ ⲟϫⲛ ⲟⲩ ⲧⲁⲓ ⲟⲛ ⲧⲉ ⲑ ⲉ ⲉⲣϣⲁⲛ ⲟⲩⲟⲛ ⲛⲓⲙ ⲛ ⲟⲩⲟⲉⲓϣ ⲛⲓⲙ ϩⲁⲣⲉϩ ⲉ ⲛ ⲉⲛⲧⲟⲗⲏ ⲙ ⲡ ϫⲟⲓⲥ ϩⲣⲁⲓ ϩⲛ ⲥⲩⲛⲁⲅⲱ ⲅⲏ ⲛⲓⲙ ϩⲙ ⲙⲁ ⲛⲓⲙ ϩⲙ ⲡ ⲕⲁϩ ⲧⲏⲣ ϥ ϣⲁⲣⲉ ⲡ ⲛⲟⲩⲧⲉ ϣⲱⲡⲉ ⲛⲙⲙⲁ ⲩ ⲁⲩⲱ ϩⲟⲧⲁⲛ ⲉⲣϣⲁⲛ ⲡ ⲥⲁⲧⲁⲛⲁⲥ ⲧⲱⲟⲩⲛ ⲉϩⲣⲁⲓ ⲉϫⲱ ⲟⲩ ⲉ ⲡⲟⲗⲩⲙⲉⲓ ⲛⲙⲙⲁ ⲩ ϣⲁ ⲩ ⲉⲡⲓⲕⲁⲗⲉⲓ ⲙ ⲡ ⲣⲁⲛ ⲙ ⲡ ⲣⲣⲟ ⲙ ⲡ ⲉⲟⲟⲩ ⲓ︦ⲥ︦ ⲡ ϫⲟⲉⲓⲥ ⲡ ⲇⲩⲛⲁⲧⲟⲥ ⲉⲧ ⲧⲁϫⲣⲏⲩ ⲡ ϫⲟⲉⲓⲥ ⲉⲧⲉ ⲟⲩⲛ ϭⲟⲙ ⲙⲙⲟ ϥ ϩⲙ ⲡ ⲡⲟⲗⲉⲙⲟⲥ ⲁⲩⲱ ϣⲁ ϥ ⲧⲛⲛⲟⲟⲩ ⲛⲁ ⲩ ⲛ ⲟⲩ ⲃⲟⲏⲑⲉⲓⲁ ⲉⲃⲟⲗ ϩⲓⲧⲟⲟⲧ ⲟⲩ ⲛ ⲛⲉϥ ⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲁⲩⲱ ϣⲁ ⲩ ⲡⲱⲧ ⲛⲥⲁ ⲛ ϫⲁϫⲉ ⲛ ⲇⲁⲓⲙⲱⲛ ⲛϭⲓ ⲟⲩⲟⲛ ⲛⲓⲙ ⲉⲧⲉⲣⲉ ⲡ ϫⲟⲉⲓⲥ ϣⲟⲟⲡ ⲛⲙⲙⲁ ⲩ ⲁⲩⲱ ⲙⲉ ⲩ ⲕⲧⲟ ⲟⲩ ⲉ ⲙⲡ ⲟⲩ ϥⲱⲧⲉ ⲉⲃⲟⲗ ⲙ ⲡ ⲥⲁⲧⲁⲛⲁⲥ ⲙⲛ ⲛⲉϥ ⲕⲉ ϩⲃⲏⲩⲉ ⲧⲏⲣ ⲟⲩ ⲙ ⲡⲟⲛⲏⲣⲟⲛ . ⲉⲧⲃⲉ ⲡⲁⲓ ⲛ ⲑ ⲉ ⲉⲛⲧ ⲁ ⲛⲉⲛ ⲉⲓⲟⲧⲉ ⲧⲏⲣ ⲟⲩ ⲉⲧ ⲟⲩⲁⲁⲃ ϫⲓⲛ ⲁⲃⲉⲗ ⲡ ⲇⲓⲕⲁⲓⲟⲥ ϣⲁ ϩⲣⲁⲓ ⲉ ⲡ ⲟⲟⲩ ⲡⲱⲧ ⲛⲥⲁ ⲡ ⲥⲁⲧⲁⲛⲁⲥ ⲙⲛ ϩⲱⲃ ⲛⲓⲙ ⲙ ⲡⲟⲛⲏⲣⲟⲛ ⲉⲃⲟⲗ ⲛϩⲏⲧ ⲟⲩ ⲙⲙⲓⲛⲙⲙⲟ ⲟⲩ ⲙⲛ ⲛⲉⲩ ⲥⲩⲛⲁⲅⲱⲅⲏ ⲙⲛ ⲛⲉⲩ ϣⲏⲣⲉ ⲙⲛ ⲛⲉⲩ ϣⲉⲉⲣⲉ ⲙⲛ ⲛⲉⲩ ⲥⲛⲏⲩ ⲙⲛ ⲛⲉⲩ ϣⲃⲉ ⲉⲣ ⲙⲛ ⲟⲩⲟⲛ ⲛⲓⲙ ⲉⲧ ⲣ ϩⲟⲧⲉ ϩⲏⲧ ϥ ⲙ ⲡ ϫⲟⲓⲥ ⲉ ⲁ ⲩ ϫⲓ ⲥⲃⲱ ⲁⲩⲱ ⲉ ⲁ ⲩ ⲥⲱⲧⲙ ⲛⲥⲱ ⲟⲩ ϩⲛ ϩⲱⲃ ⲛⲓⲙ ⲧⲁⲓ ⲟⲛ ⲧⲉ ⲑ ⲉ ⲧⲉⲛⲟⲩ ⲁⲩⲱ ϣⲁ ⲉⲛⲉϩ ⲟⲩⲟⲛ ⲛⲓⲙ ⲉⲧ ⲛⲁ ϩⲁⲣⲉϩ ⲉ ⲛ ⲉⲛⲧⲟⲗⲏ ⲙ ⲡ ⲛⲟⲩⲧⲉ ⲛ ⲥⲁⲧⲁⲛⲁⲥ ⲙⲛ ⲛⲉⲩ ⲕⲉ ϩⲃⲏⲩⲉ ⲧⲏⲣ ⲟⲩ ϣⲁ ⲩ ⲡⲱⲧ ⲛⲥⲱ ⲟⲩ ⲉⲃⲟⲗ ⲛϩⲏⲧ ⲟⲩ ⲙⲙⲓⲛⲙⲙⲟ ⲟⲩ ⲛ ⲑ ⲉ ⲛ ⲛ ⲉⲧ ⲡⲏⲧ ⲛⲥⲁ ϩⲉⲛ ⲗⲩⲥⲧⲏⲥ ⲉ ⲩ ⲟⲩⲱϣ ⲉ ⲥⲩⲗⲁ ⲛ ϩⲉⲛ ⲏⲉⲓ ⲉ ⲩ ⲙⲉϩ ⲛ ϩⲁⲧ ϩⲓ ⲛⲟⲩⲃ ⲁⲩⲱ ϣⲁ ⲩ ⲡⲱⲧ ⲛⲥⲱ ⲟⲩ ϩⲣⲁⲓ ϩⲛ ⲛⲉⲩ ⲥⲩⲛⲁ ⲅⲱⲅⲏ ⲛ ⲑ ⲉ ⲛ ⲛ ⲉⲧ ⲡⲏⲧ ⲛⲥⲁ ϩⲉⲛ ⲑⲏⲣⲓⲟⲛ ⲉ ⲩ ⲟⲩⲱϣ ⲉ ⲧⲱⲣⲡ ⲁⲩⲱ ⲉ ϫⲱⲱⲣⲉ ⲉⲃⲟⲗ ⲛ ⲛ ⲉⲥⲟⲟⲩ ⲙ ⲡ ⲟϩⲉ ⲁⲩⲱ ϣⲁ ⲩ ⲡⲱⲧ ⲛⲥⲱ ⲟⲩ ⲉⲃⲟⲗ ϩⲛ ⲛⲉⲩ ϣⲏⲣⲉ ⲙⲛ ⲛⲉⲩ ϣⲉⲉⲣⲉ ⲙⲛ ⲛⲉⲩ ϣⲃⲉⲉⲣ ⲛ ⲑ ⲉ ⲛ ⲛ ⲉⲧ ⲡⲏⲧ ⲛⲥⲁ ϩⲉⲛ ⲃⲁϣⲟⲣ ⲉ ⲩ ⲟⲩⲱϣ ⲉ ⲧⲁⲕⲟ ⲛ ϩⲉⲛ ⲙⲁ ⲛ ⲉⲗⲟⲟⲗⲉ ⲉ ⲛⲁⲛⲟⲩ ⲟⲩ ⲉⲙⲁⲧⲉ ⲕⲁⲧⲁ ⲛⲉ ⲅⲣⲁⲫⲏ ϫⲉ ϭⲱⲡⲉ ⲛⲁ ⲓ ⲛ ϩⲉⲛ ⲃⲁϣⲟⲣ ⲕⲟⲩⲓ ⲉ ⲩ ⲧⲁⲕⲟ ⲛ ⲙ ⲙⲁ ⲛ ⲉⲗⲟⲟⲗⲉ . ⲁⲩⲱ ⲛ ⲧⲉⲓ ϩⲉ ⲟⲛ ϣⲁ ⲩ ⲡⲱⲧ ⲛⲥⲱ ⲟⲩ ⲉⲃⲟⲗ ϩⲛ ⲟⲩⲟⲛ ⲛⲓⲙ ⲉⲧ ⲣ ϩⲟⲧⲉ ϩⲏⲧ ϥ ⲙ ⲡ ϫⲟⲉⲓⲥ ⲉⲧ ϫⲓ ⲛ ⲧⲉⲩ ⲥⲃⲱ ⲁⲩⲱ ⲉⲧ ϩⲁⲣⲉϩ ⲉ ⲛⲉⲩ ϣⲁϫⲉ . ⲁⲩⲱ ⲉⲣϣⲁⲛ ⲟⲩⲟⲛ ⲛⲓⲙ ⲛ ⲟⲩ ⲟⲉⲓϣ ⲛⲓⲙ ⲣ ⲧ ⲙⲉ ϩⲙ ⲡ ⲉⲧ ⲟⲩ ⲉⲓⲣⲉ ⲙⲙⲟ ϥ ϩⲛ ϩⲱⲃ ⲛⲓⲙ ⲛ ⲁⲅⲁⲑⲟⲛ ⲁⲩⲱ ⲛ ⲥⲉ ⲧⲙ ⲣ ϩⲏⲧ ⲥⲛⲁⲩ ϩⲛ ⲧⲉ ⲥⲃⲱ ⲛ ⲛ ⲉⲧ ϯ ⲥⲃⲱ ⲛⲁ ⲩ ⲉⲃⲟⲗ ϩⲛ ⲛⲉ ⲅⲣⲁⲫⲏ ϩⲛ ⲑ ⲟⲧⲉ ⲙ ⲡ ϫⲟⲉⲓⲥ ⲥⲉ ⲛⲁ ⲡⲱⲧ ⲛⲥⲁ ⲡ ⲥⲁⲧⲁⲛⲁⲥ ⲙⲛ ϩⲱⲃ ⲛⲓⲙ ⲉ ϥ ϩⲟⲟⲩ ⲛ ⲥⲉ ⲛⲉϥⲧ ⲟⲩ ⲉⲃⲟⲗ ϩⲣⲁⲓ ϩⲛ ⲧ ϭⲟⲙ ⲙ ⲡⲉ ⲡⲛ︦ⲁ︦ ⲙ ⲡ ⲛⲟⲩⲧⲉ ⲛ ⲑ ⲉ ⲛ ϩⲛ ϭⲗⲗⲙ ⲉⲣⲉ ⲟⲩ ⲧⲏⲩ ⲉ ϥ ⲛⲁϣⲧ ϥⲓ ⲙⲙⲟ ⲟⲩ ⲉ ⲡ ⲟⲩⲉ ⲁⲩⲱ ⲉⲧⲉ ⲙⲛ ⲣⲱⲙⲉ ⲉⲛⲉϩ ⲛⲁ ⲣ ϩⲟⲧⲉ ϩⲏⲧ ⲟⲩ ⲛ ϩⲉⲛ ϫⲏ ⲙⲛ ϩⲉⲛ ϣⲟⲉⲓϣ ⲉⲣⲉ ⲡ ⲧⲏⲩ ⲑⲗⲟ ⲙⲙⲟ ⲟⲩ ⲉⲃⲟⲗ ϩⲓϫⲙ ⲡ ϩⲟ ⲙ ⲡ ⲕⲁϩ ⲧⲏⲣ ϥ ⲕⲁⲧⲁ ⲛⲉ ⲅⲣⲁⲫⲏ ⲧⲁⲓ ⲟⲛ ⲧⲉ ⲑ ⲉ ⲛ ⲟⲩⲟⲉⲓϣ ⲛⲓⲙ ⲁⲩⲱ ϣⲁ ⲉⲛⲉϩ ⲛ ⲧⲛ ⲛⲁ ⲣ ϩⲟⲧⲉ ⲁⲛ ⲉⲛⲉϩ ϩⲏⲧ ⲟⲩ ⲛ ϩⲉⲛ ⲧⲃⲁ ⲛ ⲇⲁⲓⲙⲱⲛ ⲉ ⲩ ϯ ⲟⲩ ⲃⲏ ⲛ ⲙ ⲡⲉⲛ ⲕⲱⲧⲉ ⲕⲁⲧⲁ ⲑ ⲉ ⲉⲧ ⲥⲏϩ ⲁⲗⲗⲁ ⲛ ⲑ ⲉ ⲛⲧⲟϥ ⲉⲛⲧ ⲁ ϥ ϭⲙϭⲟⲙ ⲛϭⲓ ⲡ ⲥⲁⲧⲁⲛⲁⲥ ϫⲓⲛ ⲧⲉ ϩⲟⲩⲉⲓⲧⲉ ⲉϩⲣⲁⲓ ⲉϫⲛ ⲟⲩⲟⲛ ⲛⲓⲙ ⲉⲧⲃⲉ ⲛⲉⲩ ϩⲃⲏⲩⲉ ⲉⲑ ⲟⲟⲩ ⲧⲁⲓ ⲟⲛ ⲧⲉ ⲑ ⲉ ⲉⲧⲉ ϣⲁ ϥ ϭⲙϭⲟⲙ ⲉϩⲣⲁⲓ ⲉϫⲛ ⲟⲩⲟⲛ ⲛⲓⲙ ⲉⲧ ϫⲱ ⲙ ⲡ ϭⲟⲗ ⲁⲩⲱ ⲉⲧ ⲟ ⲛ ⲁⲧ ⲥⲱⲧⲙ ⲛⲥⲁ ⲛ ⲉⲧ ϯ ⲥⲃⲱ ⲛⲁ ⲩ ⲉⲃⲟⲗ ϩⲛ ⲛⲉ ⲅⲣⲁⲫⲏ ϩⲛ ⲑ ⲟⲧⲉ ⲙ ⲡ ϫⲟⲓⲥ . ⲉⲧⲃⲉ ⲡⲁⲓ ⲉϣϫⲉ ϣⲁⲣⲉ ⲣⲱⲙⲉ ⲣ ⲛⲟⲃⲉ ⲉ ⲩ ⲥⲟⲡⲥ ⲙⲙⲟ ⲟⲩ ⲉⲃⲟⲗ ϩⲓⲧⲛ ϩⲉⲛ ⲕⲟⲟⲩⲉ ⲉ ⲧⲙ ⲣ ⲛⲟⲃⲉ ⲉⲓⲉ ⲉ ⲩ ⲛⲁ ϫⲱⲕ ⲉⲃⲟⲗ ⲛ ⲟⲩⲏⲣ ⲛ ⲁⲛⲟⲙⲓⲁ ⲛϭⲓ ϩⲉⲛ ⲣⲱⲙⲉ ⲙ ⲙⲁⲓ ⲡ ⲉⲑ ⲟⲟⲩ ϩⲟⲧⲁⲛ ⲉⲩϣⲁⲛ ⲃⲱⲕ ⲉⲃⲟⲗ ϩⲓⲧⲟⲟⲧ ⲟⲩ ⲛϭⲓ ⲛ ⲉⲧ ϩⲱⲛ ⲉⲧⲟⲟⲧ ⲟⲩ ⲉ ⲧⲙ ⲣ ⲛⲟⲃⲉ ⲙ ⲡⲉ ⲙⲧⲟ ⲉⲃⲟⲗ ⲙ ⲡ ϫⲟⲉⲓⲥ ⲁⲩⲱ ⲧⲁⲓ ⲧⲉ ⲑ ⲉ ⲛⲧ ⲁ ϥ ϫⲟⲟ ⲥ ⲛϭⲓ ⲙⲱⲩⲥⲏⲥ ⲉ ϥ ⲙⲟⲕϩ ⲛ ϩⲏⲧ ϫⲉ ⲉⲧⲓ ⲉ ⲓ ϣⲟⲟⲡ ⲛⲙⲙⲏ ⲧⲛ ⲛ ⲧⲉⲧⲛ ϯ ⲛⲟⲩϭⲥ ⲙ ⲡ ⲛⲟⲩⲧⲉ ⲛ ⲁϣ ⲛⲧⲟϥ ⲛ ϩⲉ ⲙⲛⲛⲥⲁ ⲡⲁ ⲙⲟⲩ ⲛ ⲧ ⲉⲧ ⲛⲁ ϯ ⲛⲟⲩϭⲥ ⲛⲁ ϥ ⲁⲛ ⲛⲧⲟϥ . ⲉⲧⲃⲉ ⲡⲁⲓ ⲛ ⲟⲩ ϣⲡⲏⲣⲉ ⲁⲛ ⲧⲉ ϫⲉ ⲁ ϩⲟⲉⲓⲛⲉ ⲛϩⲏⲧ ⲛ ⲣ ⲛⲟⲃⲉ ⲉ ⲩ ⲥⲟⲡⲥ ⲙⲙⲟ ⲛ ⲛϭⲓ ⲛⲉⲛ ⲉⲓⲟⲧⲉ ⲉⲧ ⲟⲩⲁⲁⲃ ⲉⲛⲧ ⲁ ⲩ ⲛⲕⲟⲧⲕ ⲟⲩⲧⲉ ⲛ ⲟⲩ ϣⲡⲏⲣⲉ ⲁⲛ ⲧⲉ ϫⲉ ⲁ ⲩ ⲣ ⲛⲟⲃⲉ ⲙⲛⲛⲥⲁ ⲧⲣⲉ ⲩ ⲃⲱⲕ ⲉⲃⲟⲗ ϩⲓⲧⲟⲟⲧ ⲛ ⲛϭⲓ ⲛⲉⲛ ⲉⲓⲟⲧⲉ ⲉⲧ ⲟⲩⲁⲁⲃ ⲛⲧ ⲁ ⲩ ⲛⲕⲟⲧⲕ ⲛ ⲟⲩ ϣⲡⲏⲣⲉ ⲁⲛ ⲧⲉ ⲉⲩϣⲁⲛ ⲣ ⲛⲟⲃⲉ ⲉ ⲩ ⲥⲟⲡⲥ ⲙⲙⲟ ⲛ ⲛϭⲓ ⲛⲉⲛ ⲉⲓⲟⲧⲉ ⲉⲧ ϣⲟⲟⲡ ⲛⲙⲙⲁ ⲛ ⲧⲉⲛⲟⲩ ⲉ ⲩ ⲣⲓⲙⲉ ⲉϩⲟⲩⲛ ⲉⲣⲟ ⲛ ⲁⲩⲱ ⲉ ⲩ ⲡⲁⲣⲁⲕⲁⲗⲉⲓ ⲙⲙⲟ ⲛ ⲉ ⲩ ϩⲱⲛ ⲉⲧⲟⲟⲧ ⲛ ϩⲛ ⲟⲩ ϭⲟⲙ ⲉ ϩⲁⲣⲉϩ ⲉ ⲛ ⲉⲛⲧⲟⲗⲏ ⲁⲩⲱ ⲉ ⲩ ⲧⲁⲣⲕⲟ ⲙⲙⲟ ⲛ ⲙ ⲡ ϫⲟⲉⲓⲥ ⲓ︦ⲥ︦ ⲉ ⲧⲙ ⲧⲣⲉ ⲛ ⲣ ⲕⲣⲟϥ ⲙ ⲡⲉ ⲙⲧⲟ ⲉⲃⲟⲗ ⲙ ⲡ ϫⲟⲉⲓⲥ ⲟⲩⲧⲉ ⲛ ⲟⲩ ϣⲡⲏⲣⲉ ⲇⲉ ⲁⲛ ⲟⲛ ⲧⲉ ⲉⲛϣⲁⲛ ⲣ ⲛⲟⲃⲉ ϩⲟⲧⲁⲛ ⲉⲩϣⲁⲛ ⲃⲱⲕ ⲉⲃⲟⲗ ϩⲓⲧⲟⲟⲧ ⲛ ⲛϭⲓ ⲛⲉⲛ ⲉⲓⲟⲧⲉ ⲉⲧ ϣⲟⲟⲡ ⲛⲙⲙⲁ ⲛ ⲧⲉⲛⲟⲩ ⲉⲧ ⲙⲟⲕϩ ⲛ ϩⲏⲧ ⲉⲧⲃⲏⲏⲧ ⲛ ⲙ ⲡⲉ ϩⲟⲟⲩ ⲙⲛ ⲧⲉ ⲩϣⲏ . ⲙⲏ ⲁ ϭⲉ ⲗⲁⲁⲩ ⲙ ⲡⲣⲟⲫⲏⲧⲏⲥ ⲧⲱⲟⲩⲛ ⲛ ⲉⲛⲉϩ ϩⲙ ⲡ ⲓ︦ⲏ︦ⲗ︦ ⲛ ⲑ ⲉ ⲙ ⲙⲱⲩⲥⲏⲥ ⲁⲩⲱ ⲁ ⲩ ⲣ ⲛⲟⲃⲉ ⲛϭⲓ ϩⲉⲛ ⲙⲏⲏϣⲉ ⲉ ⲛⲁϣⲱ ⲟⲩ ⲙⲛⲛⲥⲁ ⲧⲣⲉ ϥ ⲃⲱⲕ ⲉⲃⲟⲗ ϩⲓⲧⲟⲟⲧ ⲟⲩ ⲁⲩⲱ ⲙⲛⲛⲥⲁ ⲧⲣⲉ ϥ ϩⲱⲛ ⲉⲧⲟⲟⲧ ⲟⲩ ϩⲛ ⲛⲉϥ ϣⲁϫⲉ ⲧⲏⲣ ⲟⲩ ⲙⲛⲛⲥⲁ ⲧⲣⲉ ⲩ ⲛⲁⲩ ⲉ ϩⲉⲛ ϣⲡⲏⲣⲉ ⲉ ⲛⲁϣⲱ ⲟⲩ . ⲙⲏ ⲟⲩⲛ ⲡ ⲉⲧ ⲥⲟⲧⲡ ⲉ ⲛⲉ ⲡⲣⲟⲫⲏⲧⲏⲥ ⲧⲏⲣ ⲟⲩ ⲁⲩⲱ ⲁ ⲩ ⲣ ⲛⲟⲃⲉ ⲛϭⲓ ϩⲉⲛ ⲙⲏⲏϣⲉ ⲉ ⲛⲁϣⲱ ⲟⲩ ⲙⲛ ⲛⲥⲁ ⲧⲣⲉ ⲩ ϩⲱⲛ ⲉⲧⲟⲟⲧ ⲟⲩ ϩⲛ ⲛⲉⲩ ϣⲁϫⲉ ⲧⲏⲣ ⲟⲩ ⲁⲩⲱ ⲙⲛⲛⲥⲁ ⲧⲣⲉ ⲩ ⲛⲁⲩ ⲉ ϩⲉⲛ ϣⲡⲏⲣⲉ ⲉ ⲛⲁϣⲱ ⲟⲩ . ⲙⲏ ⲟⲩⲛ ⲡ ⲉⲧ ⲟ ⲛ ⲛⲟϭ ⲉ ⲓ︦ⲥ︦ ⲡ ϣⲏⲣⲉ ⲙ ⲡ ⲛⲟⲩⲧⲉ ⲁⲩⲱ ⲁ ⲩ ⲣ ⲛⲟⲃⲉ ⲛϭⲓ ϩⲉⲛ ⲙⲏⲏϣⲉ ⲉ ⲛⲁϣⲱ ⲟⲩ ⲙⲛⲛⲥⲁ ⲧⲣⲉ ϥ ϩⲱⲛ ⲉⲧⲟ ⲟⲧ ⲟⲩ ϩⲛ ⲛⲉϥ ϣⲁϫⲉ ⲧⲏⲣ ⲟⲩ ⲁⲩⲱ ⲙⲛⲛⲥⲁ ⲧⲣⲉ ⲩ ⲛⲁⲩ ⲉ ϩⲉⲛ ⲙⲁⲉⲓⲛ ⲙⲛ ϩⲉⲛ ϣⲡⲏⲣⲉ ⲉ ⲛⲁϣⲱ ⲟⲩ ⲉ ⲙⲛⲧ ⲟⲩ ⲏⲡⲉ . ⲙⲏ ⲟⲩⲛ ϭⲉ ϫⲱⲱⲣⲉ ϩⲛ ⲧⲉⲩ ϭⲟⲙ ⲛ ⲑ ⲉ ⲛ ⲛⲉⲛ ⲉⲓⲟⲧⲉ ⲛ ⲁⲡⲟⲥⲧⲟⲗⲟⲥ ⲁⲩⲱ ⲁ ⲩ ⲣ ⲛⲟⲃⲉ ⲛϭⲓ ϩⲉⲛ ⲙⲏⲏϣⲉ ⲉ ⲛⲁϣⲱ ⲟⲩ ⲙⲛ ⲛⲥⲁ ⲧⲣⲉ ⲩ ϩⲱⲛ ⲉⲧⲟⲟⲧ ⲟⲩ ϩⲛ ⲛⲉⲩ ϣⲁϫⲉ ⲧⲏⲣ ⲟⲩ ⲙⲛⲛⲥⲁ ⲧⲣⲉ ⲩ ⲛⲁⲩ ⲉ ϩⲉⲛ ⲙⲁⲉⲓⲛ ⲙⲛ ϩⲉⲛ ϣⲡⲏⲣⲉ ⲉ ⲛⲁϣⲱ ⲟⲩ . ⲉϣϫⲉ ⲁ ⲛⲁⲓ ϭⲉ ⲧⲏⲣ ⲟⲩ ⲣ ⲛⲟⲃⲉ ⲉ ⲩ ϣⲟⲟⲡ ⲛⲙⲙⲁ ⲩ ⲛϭⲓ ⲛⲉⲓ ⲡ ⲉⲧ ⲟⲩⲁⲁⲃ ⲧⲏⲣ ⲟⲩ ⲡ ⲟⲩⲁ ⲡ ⲟⲩⲁ ϩⲙ ⲡⲉϥ ⲕⲁⲓⲣⲟⲥ ⲁⲩⲱ ⲛⲧⲟϥ ϩⲱⲱ ϥ ⲟⲛ ⲡ ϫⲟⲉⲓⲥ ⲓ︦ⲥ︦ ⲡ ϣⲏⲣⲉ ⲙ ⲡ ⲛⲟⲩⲧⲉ ⲉ ϥ ϣⲟⲟⲡ ⲛⲙⲙⲁ ⲩ ϩⲓϫⲙ ⲡ ⲕⲁϩ ⲁⲩⲱ ⲁ ⲩ ⲣ ⲛⲟⲃⲉ ⲛϭⲓ ⲛⲁⲓ ⲧⲏⲣ ⲟⲩ ⲛⲧ ⲁ ⲩ ϩⲉ ⲉⲃⲟⲗ ϩⲛ ⲑ ⲉⲗⲡⲓⲥ ⲙ ⲡ ⲱⲛϩ ⲛ ϣⲁ ⲉⲛⲉϩ ⲟⲩ ⲙⲟⲛⲟⲛ ϫⲉ ⲁ ⲩ ⲣ ⲛⲟⲃⲉ ⲛϭⲓ ϩⲉⲛ ⲗⲁⲟⲥ ⲉ ⲛⲁϣⲱ ⲟⲩ ⲉ ⲩ ϣⲟⲟⲡ ⲛⲙⲙⲁ ⲩ ⲛϭⲓ ⲛⲉⲓ ⲡ ⲉⲧ ⲟⲩⲁⲁⲃ ⲧⲏⲣ ⲟⲩ ⲁⲗⲗⲁ ⲁ ⲩ ⲣ ⲛⲟⲃⲉ ⲟⲛ ⲛϭⲓ ϩⲉⲛ ⲗⲁⲟⲥ ⲉ ⲛⲁϣⲱ ⲟⲩ ⲉ ⲙⲛⲧ ⲟⲩ ⲏⲡⲉ ⲙⲛⲛⲥⲁ ⲧⲣⲉ ⲩ ⲃⲱⲕ ⲉⲃⲟⲗ ϩⲓⲧⲟⲟⲧ ⲟⲩ ⲛϭⲓ ⲛⲉⲓ ⲡ ⲉⲧ ⲟⲩⲁⲁⲃ ⲧⲏⲣ ⲟⲩ ϩⲙ ⲡⲉ ϩⲟⲟⲩ ⲙ ⲡⲉⲩ ϭⲙ ⲡ ϣⲓⲛⲉ ⲛ ⲑ ⲉ ϩⲱⲱ ⲛ ⲟⲛ ⲧⲉⲛⲟⲩ ⲉⲧ ⲛ ⲣ ⲛⲟⲃⲉ ⲏ ⲟⲛ ⲉ ⲁ ⲛ ⲣ ⲛⲟⲃⲉ ⲙⲛⲛⲥⲁ ⲧⲣⲉ ⲛ ⲥⲱⲧⲙ ⲉ ⲛ ϣⲁϫⲉ ⲛ ⲛⲉⲓ ⲡ ⲉⲧ ⲟⲩⲁⲁⲃ ⲧⲏⲣ ⲟⲩ ⲙⲛ ⲛⲁ ⲛ ⲁⲡⲟⲥⲧⲟ ⲗⲟⲥ ⲙⲛ ⲛⲁ ⲛⲉ ⲡⲣⲟⲫⲏⲧⲏⲥ ⲙⲛ ⲛⲁ ⲡⲉⲛ ϫⲟⲉⲓⲥ ⲓ︦ⲥ︦ ⲙⲛ ⲛⲁ ⲛⲉⲛ ⲉⲓⲟⲧⲉ ⲧⲏⲣ ⲟⲩ ϫⲓⲛ ⲛ ϣⲟⲣⲡ ⲁⲃⲣⲁϩⲁⲙ ⲙⲛ ⲓⲥⲁⲁⲕ ⲙⲛ ⲓⲁⲕⲱⲃ ⲙⲛ ⲛ ϣⲁϫⲉ ⲧⲏⲣ ⲟⲩ ⲛ ⲟⲩⲟⲛ ⲛⲓⲙ ⲉⲧ ⲣ ϩⲟⲧⲉ ϩⲏⲧ ϥ ⲙ ⲡ ϫⲟⲉⲓⲥ ϣⲁ ϩⲣⲁⲓ ⲉ ⲡ ⲟⲟⲩ ⲛ ϩⲟⲟⲩ ⲁⲩⲱ ⲉϣϫⲉ ⲙⲛ ⲛⲥⲁ ⲛⲁⲓ ⲧⲏⲣ ⲟⲩ ⲁ ⲛ ⲣ ⲛⲟⲃⲉ ⲙ ⲡⲉ ⲙⲧⲟ ⲉⲃⲟⲗ ⲙ ⲡ ϫⲟⲉⲓⲥ ϩⲙ ⲡ ⲏⲓ ⲛ ⲛⲉⲛ ⲉⲓⲟⲧⲉ ⲙⲙⲁⲧⲉ ⲁⲛ ϩⲛ ⲧⲉⲛ ⲙⲛⲧ ⲕⲟⲩⲓ ⲙⲛ ⲧⲉⲛ ⲙⲛⲧ ⲁⲧ ⲥⲟⲟⲩⲛ ⲁⲗⲗⲁ ⲙⲛⲛⲥⲁ ⲧⲣⲉ ⲛ ϫⲓ ⲟⲛ ⲉⲃⲟⲗ ϩⲙ ⲡ ⲥⲟⲟⲩⲛ ⲛ ⲧ ⲙⲉ ⲁⲩⲱ ⲉϣϫⲉ ⲛ ⲉⲧ ⲟⲩⲱϣ ⲉ ϫⲱⲕ ⲉⲃⲟⲗ ⲛ ⲛⲉⲩ ⲉⲡⲓⲑⲩⲙⲓⲁ ⲛ ⲟⲩⲟⲉⲓϣ ⲛⲓⲙ ϣⲁ ⲩ ⲣ ⲛⲟⲃⲉ ⲙ ⲡⲉ ⲙⲧⲟ ⲉⲃⲟⲗ ⲙ ⲡ ϫⲟⲉⲓⲥ ϩⲛ ⲟⲩ ⲙⲛⲧ ⲁⲧ ϩⲟⲧⲉ ⲛ ⲑ ⲉ ⲛ ⲛ ⲁⲅⲅⲉⲗⲟⲥ ⲛⲧ ⲁ ⲩ ⲕⲱ ⲛⲥⲱ ⲟⲩ ⲛ ⲧⲉⲩ ⲁⲣⲭⲏ ⲉ ⲁ ⲩ ⲡⲟⲣ ⲛⲉⲩⲉ ⲙⲛ ⲛ ϣⲉⲉⲣⲉ ⲛ ⲛ ⲣⲱⲙⲉ ⲛ ⲁⲣⲭⲁⲓⲟⲥ ⲁⲩⲱ ⲛ ⲑ ⲉ ⲛ ⲛ ⲕⲟⲟⲩⲉ ⲧⲏⲣ ⲟⲩ ⲉⲛⲧ ⲁ ⲩ ⲣ ⲛⲟⲃⲉ ϫⲓⲛ ⲧⲉ ϩⲟⲩⲉⲓⲧⲉ ϣⲁ ϩⲣⲁⲓ ⲉ ⲧⲉⲛⲟⲩ ⲁⲩⲱ ⲛⲓⲙ ϭⲉ ⲡⲉ ϣⲉⲛⲟⲩⲧⲉ ⲏ ⲟⲩ ⲛⲉ ⲛⲉϥ ϣⲁϫⲉ ⲧⲏⲣ ⲟⲩ ϫⲉ ⲉϥⲉ ϣ ϭⲙϭⲟⲙ ⲉ ⲕⲱⲗⲩⲉ ⲏ ⲉ ⲁⲙⲁϩⲧⲉ ⲛ ϩⲉⲛ ⲣⲱⲙⲉ ⲙ ⲙⲁⲓ ⲡ ⲉⲑ ⲟⲟⲩ ϩⲣⲁⲓ ⲛϩⲏⲧ ⲛ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ ⲉ ⲩ ⲟⲩⲱϣ ⲉ ϫⲱⲕ ⲉⲃⲟⲗ ⲛ ⲛⲉⲩ ⲛⲟⲃⲉ ⲛ ⲟⲩⲟⲉⲓϣ ⲛⲓⲙ ϩⲛ ϩⲉⲛ ⲕⲣⲟϥ ⲙⲛ ϩⲉⲛ ϫⲓⲟⲩⲉ ⲙⲛ ϩⲉⲛ ⲁⲛⲁϣ ⲉ ⲡ ϫⲓⲛϫⲏ ⲙⲛ ϩⲉⲛ ⲙⲓϣⲉ ⲙⲛ ϩⲉⲛ ⲙⲛⲧ ⲣⲉϥ ϫⲓ ϭⲟⲗ ⲉ ⲛⲉⲩ ⲉⲣⲏⲩ ⲛ ⲑ ⲉ ⲙ ⲡⲁⲓ ⲛⲧ ⲁ ϥ ϫⲓ ϭⲟⲗ ⲉ ⲛⲉϥ ⲥⲛⲏⲩ ⲉ ϥ ϫⲱ ⲙⲙⲟ ⲥ ϫⲉ ⲁ ⲩ ⲣ ⲛⲟⲃⲉ ⲉ ϥ ⲟ ⲛ ⲁⲧ ⲥⲟⲟⲩⲛ ϫⲉ ⲁ ⲩ ⲣ ⲛⲟⲃⲉ ⲏ ϫⲉ ⲙⲡ ⲟⲩ ⲉⲓⲣⲉ ⲁⲗⲗⲁ ⲛⲧⲟϥ ⲛⲁⲙⲉ ⲡⲉ ⲛⲧ ⲁ ϥ ⲣ ⲛⲟⲃⲉ ⲛ ϩⲁϩ ⲛ ⲥⲙⲟⲧ ϣⲟⲣⲡ ⲙⲉⲛ ϫⲉ ⲁ ϥ ⲥⲱⲱϥ ⲙ ⲡⲉ ⲣⲡⲉ ⲙ ⲡ ⲛⲟⲩⲧⲉ ϩⲛ ⲧⲉϥ ⲙⲛⲧ ϣⲏⲣⲉ ϣⲏⲙ ⲁⲩⲱ ⲛⲧⲉⲣⲉ ϥ ϩⲟⲙⲟⲗⲟⲅⲉⲓ ⲛ ⲧⲉϥ ⲡⲟⲣⲛⲓⲁ ϩⲙ ⲡ ⲕⲁⲓⲣⲟⲥ ⲉ ⲛⲉⲣⲉ ⲑ ⲟⲧⲉ ⲙ ⲡ ϫⲟⲉⲓⲥ ϩⲉⲧⲁⲍⲉ ⲙⲙⲟ ϥ ⲉⲃⲟⲗ ϩⲓⲧⲟⲟⲧ ϥ ⲙ ⲡ ⲉⲧ ϫⲛⲟⲩ ⲙⲙⲟ ϥ ⲉ ϥ ⲟⲩⲱϣ ⲉ ⲃⲟⲏⲑⲉⲓ ⲉⲣⲟ ϥ ⲉ ϫⲓⲧ ϥ ⲛⲧⲟⲟⲧ ϥ ⲙ ⲡ ⲥⲁⲧⲁⲛⲁⲥ ⲁⲩⲱ ⲉ ⲧⲟⲕⲙ ⲉϥ ⲉⲃⲟⲗ ϩⲛ ⲣⲱ ⲥ ⲛ ⲧ ⲁⲛⲟⲙⲓⲁ ⲁⲩⲱ ⲉ ⲛⲁϩⲙⲉ ϥ ⲉ ⲧ ⲟⲣⲅⲏ ⲙ ⲡ ⲛⲟⲩⲧⲉ ⲡⲁⲗⲓⲛ ⲇⲉ ⲟⲛ ⲁ ϥ ⲕⲧⲟ ϥ ⲙⲛⲛⲥⲁ ϩⲉⲛ ⲣⲟⲙⲡⲉ ⲁ ϥ ⲁⲣⲛⲁ ⲛ ⲧ ⲙⲉ ⲙⲡⲉ ⲗⲁⲁⲩ ϫⲛⲟⲩ ϥ .
