<?xml version='1.0' encoding='UTF-8'?><!DOCTYPE paula SYSTEM "paula_text.dtd">
<paula version="1.1">
	<header paula_id="life.paul.tamma.01.text" type="TEXT">
	</header><body>ⲡ ⲃⲓⲟⲥ ⲙ ⲡⲉⲛ ⲙⲉⲣⲓⲧ ⲛ ⲥⲟⲛ ⲁⲡⲁ ⲡⲁⲩⲗⲟⲥ ⲡ ⲣⲙⲧⲁⲙⲙⲁ ⲛⲧ ⲁ ϥ ⲙⲧⲟⲛ ⲇⲉ ⲙⲙⲟ ϥ ⲛ ⲥⲟⲩ ⲥⲁϣϥ ⲙ ⲡ ⲉⲃⲟⲧ ⲡⲁⲟⲡⲉ ⲉⲣⲉ ⲡ ⲉϥ ⲥⲙⲟⲩ ϣⲱⲡⲉ ⲉϩⲣⲁⲓ ⲉϫⲱ ⲛ ⲛ ⲧⲛ ⲟⲩϫⲁⲓ ϩⲛ ⲟⲩ ⲉⲓⲣⲏⲛⲏ ⲛⲧⲉ ⲡ ⲛⲟⲩⲧⲉ ϩⲁⲙⲏⲛ ⲥⲱⲧⲙ ⲙ ⲙⲁⲓⲥⲱⲧⲙ ⲉ ⲧⲉ ⲥⲙⲏ ⲡⲉ [...] ⲁⲝⲓ [...] ⲕⲁⲧⲁ ⲑ ⲉ ⲛⲧ ⲁ ϥ ϫⲟⲟ ⲥ ⲛ ⲛⲉϥ ⲙⲁⲑⲏⲧⲏⲥ ϫⲉ ⲉ ⲧⲉⲧⲛ ϣⲁ ⲛ ϩⲁⲣⲉϩ ⲉ ⲛⲁ ⲉⲛⲧⲟⲗⲏ [...] ⲧ ⲉⲧ ⲛⲁ ϭⲱ ϩⲛ ⲥⲟⲟⲩ [...] ⲉ ϩ ⲁ ⲡ ⲛⲟⲩⲧⲉ ⲧⲛⲛⲟⲟⲩ ϣⲁⲣⲟ ⲓ ⲙ ⲙⲓⲭⲁⲏⲗ ⲡ ⲁⲣⲭⲁⲅⲅⲉⲗⲟⲥ ⲙ ⲡ ⲛⲁⲩ ⲙ ⲙⲉⲉⲣⲉ ⲛ ⲥⲟⲩ ⲙⲛⲧ ⲁⲥⲥⲉ ⲛ ⲉⲡⲏⲡ ⲡⲉϫⲁ ϥ ⲛⲁ ⲓ ϫⲉ ⲙⲓⲟⲕ ⲡⲁ ϣⲏⲣⲉ ⲉⲧ ⲧⲁⲉⲓⲏⲩ ⲁⲛⲟⲕ ⲇⲉ ⲁ ⲓ ⲟⲩⲱϣⲃ ⲛⲁ ϥ ϫⲉ ⲙⲓⲟⲕ ⲧⲱⲛⲟⲩ [...] ⲧⲟⲩ [...] ⲡⲉ ⲡ ⲣⲙ ⲧⲁⲙⲙⲁ ⲛⲧⲟⲕ ⲅⲁⲣ ⲡ ⲉⲧ ⲛⲁ ⲣ ⲁⲣⲭⲏⲅⲟⲥ ⲉ ⲡⲉϥ ⲥⲱⲙⲁ ⲙ ⲡ ⲛⲁⲩ ⲉⲧ ϥ ⲛⲁ ⲕⲁ ⲥⲱⲙⲁ ⲉϩⲣⲁⲓ ⲛⲁⲓ ⲇⲉ ⲛⲧⲉⲣⲉ ϥ ϫⲟⲟⲩ ⲁ ϥ ⲃⲱⲕ ⲉ ⲙ ⲡⲏⲩⲉ ϩⲛ ⲟⲩ ⲉⲟⲟⲩ ⲁ ⲓ ⲧⲱⲟⲩⲛ ⲛ ⲧⲉ ⲩⲛⲟⲩ ⲁ ⲓ ⲗⲟ ϩⲁ ⲛ [...] [...] [...] ϣⲱϣ ⲡⲉ ⲡⲉϫⲉ ⲓⲱϩⲁⲛⲛⲏⲥ ϫⲉ ⲙⲁⲣⲉ ϥ ϣⲱⲡⲉ ϩⲓ ⲛⲁⲓ ⲡⲉⲛ ⲉⲓⲱⲧ ⲁⲩⲱ ⲡ ⲉⲛ ⲉⲡⲓⲥⲕⲟⲡⲟⲥ ⲡⲉϫⲉ ⲡⲉⲧⲣⲟⲥ ϫⲉ ⲡⲁ ⲉⲓⲱⲧ ⲡⲁⲩⲗⲉ ⲧⲱⲟⲩⲛ ⲛ ⲅ ⲉⲡⲓⲕⲁⲗⲉⲓ ⲙ ⲡ ⲛⲟⲩⲧⲉ ⲛ ϥ ⲧⲛⲛⲟⲟⲩ ⲛⲁ ⲛ ⲛ ⲟⲩ ⲟⲉⲓⲕ ⲉⲃⲟⲗ ϩⲛ ⲧ ⲡⲉ ⲛ ⲧⲛ ⲟⲩⲱⲙ ⲙⲛ ⲛⲉⲛⲉⲣⲏⲟⲩ ⲡⲉϫⲉ ⲡⲁ ⲉⲓⲱⲧ ϫⲉ ⲕⲱ ⲛⲁ ⲓ ⲉⲃⲟⲗ ⲥⲙⲟⲩ ⲉⲣⲟ ⲓ ⲧⲱⲟⲩⲛ ⲛ ⲧⲉⲛ ϣⲗⲏⲗ ⲉϩⲣⲁⲓ ⲉⲣⲟ ϥ ⲁⲩⲱ ϥ ⲛⲁ ⲡⲓⲑⲉ ⲙⲙⲟ ⲛ ⲁ ⲩ ⲧⲱⲟⲩⲛ ⲁ ⲩ ⲡⲱⲣϣ ⲛ ⲛⲉⲩ ϭⲓϫ ⲉⲃⲟⲗ ϩⲓ ⲟⲩ ⲥⲟⲡ ⲁ ⲡⲁ ⲉⲓⲱⲧ ⲉ ⲡⲓ ⲕⲁⲗⲉ ⲓ ⲙ ⲡ ⲛⲟⲩⲧⲉ ⲉ ϥ ϫⲱ ⲙⲙⲟ ⲥ ϫⲉ ⲡⲁ ϫⲟⲉⲓⲥ ⲓⲏⲥⲟⲩⲥ ⲡⲉ ⲭⲣⲓⲥⲧⲟⲥ ⲡ ⲉⲛⲧ ⲁ ϥ ⲥⲙⲟⲩ ⲉ ϯⲟⲩ ⲛ ⲟⲉⲓⲕ ⲁ ϯⲟⲩⲛ ϣⲉ ⲛ ⲣⲱⲙⲉ ⲟⲩⲱⲙ ⲁ ⲩ ⲉⲓ ⲉⲃⲟⲗ ϩⲙ ⲡ ϯⲟⲩ ⲛ ⲟⲉⲓⲕ ⲛ ⲉⲓⲱⲧ ⲙⲛ ⲡ ⲧⲉⲃⲉⲧ ⲥⲛⲁⲩ ⲡ ⲉⲛⲧ ⲁ ϥ ⲥⲱⲧⲙ ⲉ ⲉⲗⲓⲥⲥⲁⲓⲟⲥ ⲁ ϥ ⲧⲥⲉⲓⲁ ⲙⲏⲧⲛ ϣⲏ ⲛ ⲣⲱⲙⲉ ϩⲙ ⲡ ⲙⲏⲧ ⲛ ⲟⲉⲓⲕ ⲉ ⲛ ⲉⲓⲱⲧ ⲉⲕⲉ ⲥⲱⲧⲙ ⲉⲣⲟ ⲓ ⲙ ⲡ ⲟⲟⲩ ⲡ ⲉⲛⲧ ⲁ ϥ ⲥⲱⲧⲙ ⲉ ⲇⲁⲛⲓⲏⲗ ⲉ ϥ ϩⲙ ⲡ ϣⲏⲓ ⲛ ⲛⲉ ⲙⲟⲩⲓ ⲁ ϥ ⲧⲛⲛⲟⲟⲩ ⲛ ⲁⲃⲁⲅⲟⲩⲙ ϣⲁⲣⲟ ϥ ⲉⲣⲉ ⲡ ⲁⲣⲓⲥⲧⲟⲛ ϩⲛ ⲛⲉϥ ϭⲓϫ ⲉⲕⲉ ⲥⲱⲧⲙ ⲉⲣⲟ ⲓ ⲙ ⲡ ⲟⲟⲩ ⲛ ⲅ ⲧⲛⲛⲟⲟⲩ ⲛⲁ ⲓ ⲛ ⲟⲩ ⲟⲉⲓⲕ ⲉⲃⲟⲗ ϩⲉⲛ ⲧ ⲡⲉ ⲧⲁ ⲟⲩⲱⲙ ⲙⲛ ⲛⲁ ⲥⲛⲏⲩ ⲁⲩⲱ ⲛⲁ ⲉⲓⲟⲧⲉ ⲛ ⲧⲉ ⲩⲛⲟⲩ ⲉⲓⲥ ⲟⲩ ⲧⲣⲁⲡⲉⲍⲁ ⲁ ⲥ ⲉⲓ ⲉⲃⲟⲗ ⲉⲣⲉ ⲟⲩ ⲡⲓⲛⲁⲝ ϩⲓϫⲱ ⲥ ⲉⲣⲉ ϣⲟⲙⲛⲧ ⲛ ⲟⲉⲓⲕ ϩⲓⲱⲱ ϥ ⲉ ⲩ ϩⲏⲙ ⲁ ⲩ ⲟⲩⲱϩ ϩⲛ ⲧⲉⲛ ⲙⲏⲧⲉ ⲡⲉϫⲉ ⲡⲁ ⲉⲓⲱⲧ ⲛⲁ ⲩ ϫⲉ ⲧⲱⲟⲩⲛ ⲛ ⲧⲛ ⲟⲩⲱⲙ ⲉⲃⲟⲗ ϩⲙ ⲡ ⲟⲉⲓⲕ ⲛ ⲧ ⲡⲉ ⲁ ϥ ϫⲓ ⲇⲉ ⲟⲛ ⲛ ⲟⲩ ⲕⲟⲩⲓ ⲛ ϩⲙⲟⲩ ⲁ ϥ ⲕⲁⲁ ϥ ϩⲓ ϫⲉⲛ ⲧⲉ ⲧⲣⲁⲡⲉⲍⲁ ⲁ ⲛ ϣⲗⲏⲗ ϩⲓ ⲟⲩ ⲥⲟⲡ ⲁ ⲛ ⲟⲩⲱⲙ ⲙ ⲡ ⲕⲟⲩⲓ ⲛ ⲟⲉⲓⲕ ϩⲙ ⲡⲉ ⲥⲙⲟⲩ ⲙ ⲡ ϫⲟⲉⲓⲥ ⲁ ϥ ⲟⲩⲱϣⲃ ⲛϭⲓ ⲡⲁ ⲉⲓⲱⲧ ⲡⲉϫⲁ ϥ ⲛ ⲛⲉ ⲥⲛⲏⲟⲩ ϫⲉ ϯ ϫⲱ ⲙⲙⲟ ⲥ ⲛⲏ ⲧⲛ ϫⲉ ⲉⲓⲥ ⲧⲁⲓⲟ ⲩ ⲙⲛ ϥⲧⲟ ⲛ ⲣⲟⲙⲡⲉ ϫⲓⲛ ⲉ ⲡⲉ ϩⲟⲟⲩ ⲛⲧ ⲁ ⲩ ϣⲉϥ ϫⲱ ⲓ ϩⲓ ⲡ ⲧⲟⲟⲩ ϩⲓⲧⲛ ⲡⲁ ⲙⲉⲣⲓⲧ ⲛ ⲉⲓⲱⲧ ⲁⲡⲁ ϩⲩⲡⲉⲣⲓⲭⲟⲥ ϣⲁ ⲉϩⲟⲩⲛ ⲉ ⲧⲉⲛⲟⲩ ⲟⲩ ⲟⲉⲓⲕ ⲛ ⲟⲩⲱⲧ ⲡ ⲉⲧ ⲧⲏϣ ⲛⲁ ⲓ ⲉⲃⲟⲗ ϩⲓⲧⲙ ⲡ ⲛⲟⲩⲧⲉ ⲕⲁⲧⲁ ϩⲙⲏ ⲛ ϩⲟⲟⲩ ⲁⲩⲱ ⲟⲩ ⲝⲉⲥⲧⲏⲥ ⲙⲙⲟ ⲟⲩ ⲉ ⲛ ϯ ⲥⲟⲟⲩⲛ ⲁⲛ ϫⲉ ⲉ ϣⲁ ⲩ ⲉⲓ ⲛ ⲧⲱⲛ ϣⲁ ⲓ ⲟⲩⲱⲙ ⲉⲃⲟⲗ ⲛϩⲏⲧ ⲟⲩ ⲛ ⲣⲟⲩϩⲉ ⲙ ⲡⲁ ϩⲙⲏ ⲙⲉ ⲓ ⲟⲩⲱⲙ ⲇⲉ ⲟⲛ ϣⲁ ⲡ ϫⲱⲕ ⲙ ⲡⲁ ϩⲙⲏ ⲕⲁⲧⲁ ⲧ ⲉⲛⲧⲟⲗⲏ ⲙ ⲡ ⲥⲱⲧⲏⲣ ⲛⲧ ⲁ ϥ ⲧⲁⲁ ⲥ ⲉⲧⲟⲟⲧ ⲛ ϩⲙ ⲡ ⲉⲩⲁⲅⲅⲉⲗⲓⲟⲛ ⲉⲧ ⲟⲩⲁⲁⲃ ⲙⲡ ϥ ⲟⲩⲱⲙ ϩⲱⲱ ϥ ⲟⲩⲇⲉ ⲙⲡⲉ ϥ ⲥⲱ ⲛ ϩⲙⲉ ⲛ ϩⲟⲟⲩ ⲙⲛ ϩⲙⲏ ⲛ ⲟⲩϣⲏ ⲡⲉϫⲁ ⲩ ⲛⲁ ϥ ⲛϭⲓ ⲛⲉ ⲥⲛⲏⲟⲩ ϫⲉ ⲕⲁⲗⲟⲥ ⲕ ⲓⲣⲉ ⲙⲙⲟ ⲥ ⲙⲉⲣⲉ ϣⲟⲉⲓϫ ϫⲓ ⲕⲗⲟⲙ ⲉⲓⲙⲏⲧⲉⲓ ⲛ ϥ ⲙⲓϣⲉ ⲕⲁⲗⲟⲥ ⲁ ϥ ϥⲓ ⲛ ⲛⲉϥ ϭⲓϫ ⲉϩⲣⲁⲓ ⲉ ⲧ ⲡⲉ ⲁ ϥ ϣⲗⲏⲗ ⲙⲛ ⲛⲉ ⲥⲛⲏⲟⲩ ⲉ ϥ ϫⲱ ⲙⲙⲟ ⲥ ϫⲉ ⲡ ϫⲟⲉⲓⲥ ⲓⲏⲥⲟⲩⲥ ⲡⲉ ⲭⲣⲓⲥⲧⲟⲥ ⲡ ⲣⲣⲟ ⲛ ⲛⲉ ⲣⲱⲟⲩ ⲥⲱⲧⲙ ⲉⲣⲟ ⲛ ⲙ ⲡ ⲟⲟⲩ ⲛ ⲅ ⲧⲛⲛⲟⲟⲩ ⲛⲁ ⲛ ⲛ ⲟⲩ ⲟⲉⲓⲕ ⲉ ϥ ϩⲏⲙ ⲁⲩⲱ ⲉ ϥ ⲣⲟⲟⲩⲧ ⲛ ⲧⲉ ⲩⲛⲟⲩ ⲉⲓⲥ ⲛ [...] ⲉⲃⲟⲗ ϩⲛ ⲧ ⲡⲉ ⲁ ⲩ ⲟⲩⲱϩ ϩⲛ ⲧⲉⲛ ⲙⲏⲧⲉ ⲉ ⲩ ⲥⲟⲩⲗⲱⲗ ⲉ ϩⲛ ⲙⲁⲡⲡⲁ ⲛ ϣⲉⲉⲛⲥ ⲡⲉϫⲉ ⲡⲉⲧⲣⲟⲥ ⲛ ⲓⲱϩⲁⲛⲛⲏⲥ ϫⲉ ⲉⲓⲥ ⲡ ⲟⲉⲓⲕ ⲙⲛ ⲛⲉ ⲙⲁⲡⲡⲁ ⲧⲛⲉ ⲣ ⲭⲣⲓⲁ ⲟⲛ ⲙ ⲡ ⲥⲟⲃⲧⲉ ⲛ ⲧⲉ ⲡⲣⲟⲥⲫⲱⲣⲁ ⲁ ϥ ⲟⲩⲱϣⲃ ⲛϭⲓ ⲓⲱϩⲁⲛⲛⲏⲥ ⲡⲉϫⲁ ϥ ⲛ ⲛⲉ ⲥⲛⲏⲟⲩ ϫⲉ ϣⲗⲏⲗ ⲉϫⲱ ⲓ ⲧⲁ ⲉⲓⲣⲉ ⲙ ⲡⲉⲛ ⲧⲁϥ [...] [...] ⲁ ϥ ⲟⲩⲱⲛ ⲛ ⲣⲱ ϥ ⲛϭⲓ ⲓⲱϩⲁⲛⲛⲏⲥ ⲉ ϥ ϫⲱ ⲙⲙⲟ ⲥ ϫⲉ ⲡⲉⲛ ϫⲟⲉⲓⲥ ⲓⲏⲥⲟⲩⲥ ⲡⲉ ⲭⲣⲓⲥⲧⲟⲥ ⲉⲕⲉ ⲧⲛⲛⲟⲟⲩ ⲉⲃⲟⲗ ϩⲛ ⲧ ⲡⲉ ⲛ ⲟⲩ ⲧⲣⲁⲡⲉⲍⲁ ϫⲉⲕⲁⲥ ⲉ ⲛ ⲛⲁ ⲕⲱ ϩⲓϫⲱ ⲥ ⲙ ⲡⲉⲕ ⲥⲱⲙⲁ ⲙⲛ ⲡⲉⲕ ⲥⲛⲟϥ ⲁⲩⲱ ⲛ ⲧⲉ ⲩⲛⲟⲩ ⲉⲓⲥ ⲟⲩ ⲧⲣⲁⲡⲉⲍⲁ ⲛ ⲛⲟⲩⲃ ⲁ ⲥ ⲉⲓ ⲉⲃⲟⲗ ϩⲛ ⲧ ⲡⲉ ⲁ ⲥ ⲟⲩⲱϩ ϩⲛ ⲧⲉⲛ ⲙⲏⲧⲉ ⲁ ϥ ⲧⲱⲟⲩⲛ ϩⲱⲱ ϥ ⲛϭⲓ ⲡⲁⲩⲗⲟⲥ ⲁ ϥ ϣⲗⲏⲗ ⲛ ⲧⲉⲓ ϩⲉ ⲉ ϥ ϫⲱ ⲙⲙⲟ ⲥ ϫⲉ ⲡⲁ ϫⲟⲉⲓⲥ ⲓⲏⲥⲟⲩⲥ ⲡⲉ ⲭⲣⲓⲥⲧⲟⲥ ⲡ ⲉⲛⲧ ⲁ ϥ ⲧⲁϩⲙⲉ ⲧ ⲉ ⲡⲉ ⲕⲗⲏⲣⲟⲥ ⲛ ⲛⲉ ϩⲁⲅⲓⲟⲥ ⲛ ⲁⲡⲟⲥⲧⲟⲗⲟⲥ ⲉ ⲓ ⲟ ⲛ ⲇⲓⲱⲕⲧⲏⲥ ⲛ ϣⲟⲣⲡ ⲉ ⲓ ⲇⲓⲱⲕⲉⲓ ⲛⲥⲁ ⲧⲉϥ ⲛⲉⲙⲫⲏ ⲉⲧ ⲟⲩⲁⲁⲃ ⲧ ⲉⲕⲕⲗⲏⲥⲓⲁ ⲧⲉⲛⲟⲩ ϭⲉ ⲡ ϫⲟⲉⲓⲥ ⲥⲱⲧⲙ ⲉⲣⲟ ⲓ ϩⲛ ⲧ ⲙⲏⲧⲉ ⲛ ⲛⲁ ⲥⲛⲏⲟⲩ ⲛ ⲅ ⲧⲛⲛⲟⲟⲩ ⲛⲁ ⲓ ⲉⲃⲟⲗ ϩⲛ ⲧ ⲡⲉ ⲛ ⲟⲩ ⲡⲱⲧⲏⲣⲓⲟⲛ ⲉ ϥ ⲙⲏϩ ⲛ ⲏⲣⲡ ϩⲛ ⲧ ⲃⲱ ⲛ ⲉⲗⲟⲟⲗⲉ ⲙ ⲙⲉ ϩⲛ ⲧⲉⲩⲛⲟⲩ ⲉⲧⲙⲙⲁⲩ ⲉⲓⲥ ⲟⲩ ⲡⲱⲧⲏⲣⲓⲟⲛ ⲉ ϥ ⲙⲏϩ ⲛ ⲏⲣⲡ ⲉⲃⲟⲗ ϩⲛ ⲧ ⲃⲱ ⲛ ⲉⲗⲟⲟⲗⲉ ⲙ ⲙⲉ ⲁ ϥ ⲟⲩⲱϩ ϩⲓϫⲛ ⲧⲉ ⲧⲣⲁⲡⲉⲍⲁ ⲁ ϥ ⲧⲱⲟⲩⲛ ϩⲱⲱ ϥ ⲛϭⲓ ⲡ ϩⲉⲗⲗⲟ ⲁⲡⲁ ⲉⲥⲓⲇⲟⲣⲟⲥ ⲡⲉ ⲡⲣⲉⲥⲃⲩⲧⲉⲣⲟⲥ ⲁ ϥ ϥⲓ ⲛ ⲧⲉϥ ϭⲓϫ ⲥⲉⲛⲧⲉ ⲉϩⲣⲁⲓ ⲉ ⲧ ⲡⲉ ⲁ ϥ ϣⲗⲏⲗ ⲉ ϥ ϫⲱ ⲙⲙⲟ ⲥ ϫⲉ ⲡ ϫⲟⲉⲓⲥ ⲡ ⲛⲟⲩⲧⲉ ⲡ ⲡⲁⲛⲧⲱⲕⲣⲁⲧⲱⲣ ⲡ ⲣⲣⲟ ⲛ ⲛⲉ ⲣⲣⲱⲟⲩ ⲛ ϯ ⲉⲙⲡϣⲁ ⲁⲛ ⲉ ϣⲁϫⲉ ϩⲛ ⲧ ⲙⲏⲧⲉ ⲛ ⲛⲁ ⲥⲛⲏⲟⲩ ⲁⲩⲱ ⲛⲉ ⲕ ⲥⲱⲧⲡ ⲛⲁ ⲓ ⲛⲧ ⲁ ⲕ ⲥⲟⲧⲡ ⲟⲩ ⲛⲁ ⲕ ⲛ ⲁⲡⲟⲥⲧⲟⲗⲟⲥ ⲁⲗⲗⲁ ⲉⲧⲃⲉ ⲡ ⲣⲁϣⲉ ⲛⲧ ⲁ ⲕ ⲧⲁⲁ ϥ ⲛⲁ ⲓ ⲁ ⲓ ⲧⲱⲟⲩⲛ ⲁ ⲓ ⲉⲡⲓⲕⲁⲗⲉⲓ ⲙⲙⲟ ⲕ ϫⲉ ⲉ ⲕⲉ ⲡⲓⲑⲉ ⲙⲙⲟ ⲓ ⲛ ⲅ ⲧⲛⲛⲟⲟⲩ ⲛⲁ ⲓ ⲛ ⲟⲩ ⲥϯⲛⲟⲩⲃⲉ ⲉⲃⲟⲗ ϩⲙ ⲡⲉ ⲥϯⲛⲟⲩⲃⲉ ⲙ ⲡ ⲡⲁⲣⲁⲇⲓⲥⲱⲥ ϫⲉ ⲉⲛ ⲉ ⲧⲁⲁ ϥ ⲉϩⲣⲁⲓ ϣⲁⲛⲧⲉ ⲛ ⲉⲡⲓⲕⲁⲗⲉⲓ ⲙ ⲡⲉⲕ ⲣⲁⲛ ⲉϫⲙ ⲡⲉⲕ ⲥⲱⲙⲁ ⲙⲛ ⲡⲉⲕ ⲥⲛⲟϥ ⲉⲧ ⲟⲩⲁⲁⲃ ϩⲛ ⲧⲉ ⲩⲛⲟⲩ ⲇⲉ ⲉⲓⲥ ⲟⲩ ⲫⲓⲁⲗⲏ ⲉ ⲥ ⲙⲏϩ ⲛ ⲥ ϯ ⲛⲟⲩⲃⲉ ⲁ ⲥ ⲟⲩⲱϩ ϩⲛ ⲧ ⲙⲏⲧⲉ ⲁ ⲛ ϩⲓⲛⲏⲃ ϩⲓⲧⲙ ⲡⲉ ⲥϯⲛⲟⲩⲃⲉ ⲁ ϥ ⲧⲱⲟⲩⲛ ϩⲱⲱ ϥ ⲛϭⲓ ⲁⲡⲁ ⲁⲅⲁⲑⲱⲛⲓⲕⲟⲥ ⲡⲁ ⲡ ⲧⲟⲟⲩ ⲛ [...] ϫⲓ ⲡⲉϫⲁ ϥ [...] [...] [...] ⲗⲁⲕⲙ ⲉⲛⲧ ⲁ ⲩ ⲥⲏⲏⲡⲉ ⲛ [...] ⲛ ⲁ ⲩ ⲧⲁⲁ ⲩ ⲉ ⲡ ⲃⲓⲣ ⲙ ⲡⲁ ⲉⲓⲱⲧ ⲁ ⲓ ⲥⲱ ⲙ ⲡ ⲙⲟⲟⲩ ⲉⲧ ϩⲙ ⲡⲉ ⲝⲉⲥⲧⲏⲥ ⲁ ⲛ ϣⲗⲏⲗ ⲁ ⲛ ⲙⲟⲟϣⲉ ⲉⲃⲟⲗ ϩⲙ ⲡ ⲙⲁ ⲉⲧ ⲙⲙⲁⲩ ⲁⲛⲓ ⲉ ⲣⲏⲥ ϩⲙ ⲡ ⲧⲟⲟⲩ ⲧⲏⲣ ϥ [...] ⲡ ⲛ [...] ⲟⲩ [...] ⲩ ⲁⲛ [...] [...] ⲛ ⲱⲛ ⲉⲛⲉ ⲥⲛⲏⲟⲩ ⲙ ⲙⲟⲛⲟⲭⲟⲥ ⲁ ⲛ ⲥⲱⲧⲙ ⲉ ⲩ ⲥⲙⲏ ϫⲉ ϣ [...] ⲉ ⲥ ⲙⲟⲩ ⲉⲣⲟ ⲛ ⲱ ⲁⲡⲁ ⲡⲁⲩⲗⲉ ⲡ ⲣⲙⲧⲁⲙⲙⲁ ⲙⲛ ⲉⲍⲉⲕⲓⲏⲗ ⲡⲁ ⲧ ⲕⲟⲩⲓ ⲛⲉ ⲣⲱⲧ ⲁⲙⲏⲓ ⲧⲛ ⲉϩⲟⲩⲛ ⲛ ⲉⲧ ⲟⲩⲁⲁⲃ ⲙ ⲡ ϫⲟⲉⲓⲥ ⲕⲁⲗⲱⲥ ⲁ ⲕⲓ ϣⲁⲣⲟ ⲛ ⲁⲡⲁ ⲡⲁⲩⲗⲉ ⲡ ⲣⲙⲧⲁⲙⲙⲁ ⲡ ⲉⲛⲧ ⲁ ⲡ ϫⲟⲉⲓⲥ ⲧⲟⲩⲛⲟⲥ ϥ [...] [...] [...] ⲧⲉⲓ ⲛⲧⲱⲧⲛ ϩⲙ ⲡⲉⲓ ⲙⲁ ⲙ ⲡ ⲟⲟⲩ ⲡⲁ ⲉⲓⲱⲧ ⲇⲉ ⲡⲉϫⲁ ϥ ϫⲉ ⲕⲁⲗⲱⲥ ⲉⲣⲟ ⲕ ⲁⲡⲁ ⲡⲁⲙⲟⲩⲛ ⲡ ⲁ ⲧϩⲉⲃⲥⲱ ⲙⲙⲓⲛⲉ ⲙⲓⲛⲉ ⲛ ⲑⲉⲛ ⲧ ⲁ ⲓⲱⲥⲏⲫ ⲡ ⲣⲣⲟ ⲛ ⲇⲓⲕⲁⲓⲟⲥ ⲁ ϥ ϫⲛⲟⲩ ϥ ⲟⲛ ϫⲉ ⲛⲓⲙ ⲡ ⲉⲛⲧ ⲁ ϥ ϣⲉϥ ϫⲱⲕ ⲡⲉϫⲁ ϥ ϫⲉ ⲡⲁ ⲉⲓⲱⲧ ⲁⲡⲁ ϩⲏⲗⲗⲏⲛ ⲡⲉ ⲁⲣⲓ ⲡⲁ ⲙⲉⲉⲩⲉ ⲱ ⲡⲁ ⲉⲓⲱⲧ ⲉⲧ ⲟⲩⲁⲁⲃ ⲁⲡ [...] [...] [...] ⲡⲁ ⲉⲓⲱⲧ [...] ϣⲁ ⲕ ⲥⲩⲛⲁⲅⲉ ⲧⲱⲛ ⲙ ⲡ ⲥⲁⲃⲃⲁⲧⲱⲛ ⲙⲛ ⲧ ⲕⲩⲣⲓⲁⲕⲏ ⲁ ϥ ⲟⲩⲱϣⲃ ⲛϭⲓ ⲁⲡⲁ ⲡⲁⲙⲟⲩⲛ ϫⲉ ⲓⲱϩⲁⲛⲛⲏⲥ ⲡ ⲡⲁⲣⲑⲉⲛⲟⲥ ⲡⲉ ϣⲁ ϥ ⲥⲩⲛⲁⲅⲉ ⲙ ⲡ ⲥⲁⲃⲃⲁⲧⲱⲛ ⲙⲛ ⲧ ⲕⲩⲣⲓⲁⲕⲏ ⲛ ⲥⲁⲃⲃⲁⲧⲟⲛ ⲅⲁⲣ [...] [...] [...] ⲁⲡⲁ ⲁⲡⲱⲗⲗⲱ ⲁ ⲛ ϭⲉⲛⲧ ϥ ⲉ ϥ ϩⲙⲟⲟⲥ ϩⲓϫⲛ ⲟⲩ ⲑⲣⲟⲛⲟⲥ ⲉ ϥ ϯ ⲥⲃⲱ ⲛ ⲛⲉϥ ϣⲏⲣⲉ ϩⲛ ⲛⲉ ⲉⲛⲧⲟⲗⲏ ⲙ ⲡ ⲱⲛϩ ⲛⲧⲉⲣⲉ ϥ ⲛⲁⲩ ⲉ ⲡⲁ ⲉⲓⲱⲧ ⲁⲡⲁ ⲡⲁⲩⲗⲉ ⲁ ϥ ⲃⲟϭ ϥ ⲉϩⲣⲁⲓ ϩⲓϫⲙ ⲡⲉϥ ⲑⲣⲟⲛⲟⲥ ⲁ ϥ ⲱⲗⲉⲙ ⲉϩⲟⲩⲛ ⲉⲣⲟ ϥ ⲁ ϥ ϯ ⲡⲓ ⲉⲣⲱ ϥ ⲡⲉϫⲁ ϥ ϫⲉ ⲕⲁⲗⲟⲥ ⲁ ⲕ ⲓ ϣⲁⲣⲟ ⲛ ⲙ ⲡ ⲟⲟⲩ ⲡ ϣⲟⲉⲓϫ ⲙ ⲡⲉ ⲭⲣⲓⲥⲧⲟⲥ ⲁⲡⲁ ⲡⲁⲩⲗⲉ ⲡ ⲉⲛⲧ ⲁ ⲡ ϫⲟⲉⲓⲥ ⲧⲟⲩⲛⲟⲥ ϥ ⲉⲃⲟⲗ ϩⲛ ⲛ ⲉⲧ ⲙⲟⲟⲩⲧ ⲛ ϯⲟⲩ ⲛ ⲥⲟⲡ ⲁⲩⲱ ⲟⲛ ϥ ⲛⲁ ⲧⲟⲩⲛⲟⲥ ⲕ ⲛ ⲕⲉ ⲥⲟⲡ ⲕⲁⲧⲁ ⲑ ⲉ ⲛⲧ ⲁ ϥ ϫⲟⲟ ⲥ ⲛⲁ ⲕ ⲁⲩⲱ ⲡ ⲙⲉϩ ⲥⲁϣϥ ⲛ ⲥⲟⲡ ⲉⲧ ϥ ⲛⲁ ⲧⲟⲩⲛⲟⲥ ⲕ ⲛϩⲏⲧ ϥ ⲡⲉ ⲡⲉ ϩⲟⲟⲩ ⲛ ⲧ ⲁⲛⲁⲥⲧⲁⲥⲓⲥ ⲛ ⲛ ⲉⲧ ⲟⲩⲁⲁⲃ ⲧⲏⲣ ⲟⲩ ⲛⲁⲓ ⲇⲉ ⲛⲧⲉⲣⲉ ϥ ϫⲟⲟⲩ ⲛϭⲓ ⲁⲡⲁ ⲁⲡⲟⲗⲗⲱ ⲁ ϥ ⲧⲣⲉ ⲩ ⲥⲱⲟⲩϩ ⲙ ⲡ ⲗⲁⲟⲥ ⲧⲏⲣ ϥ ⲁ ϥ ⲃⲱⲕ ⲉ ⲧ ⲉⲕⲕⲗⲩⲥⲓⲁ ⲁ ⲛ ⲥⲩⲛⲁⲅⲉ ϩⲛ ⲧⲉ ⲡⲣⲟⲥⲫⲱⲣⲁ ⲉⲧ ⲟⲩⲁⲁⲃ ⲁ ϥ ⲕⲁ ⲛⲉ ⲥⲛⲏⲟⲩ ⲉ ⲡ ⲙⲁⲛⲟⲩⲱⲙ ⲁⲛⲟⲛ ⲇⲉ ⲁ ϥ ϫⲓⲧ ⲛ ⲉ ⲧ ⲇⲓⲁⲕⲟⲛⲓⲁ ⲁ ϥ ⲧⲣⲉ ⲩ ⲥⲟⲃⲧⲉ ⲛⲁ ⲛ ϫⲉ ⲉ ⲛ ⲛⲁ ⲟⲩⲱⲙ ⲡⲁ ⲉⲓⲱⲧ ⲇⲉ ⲙⲡⲉ ϥ ⲟⲩⲱϣ ⲉ ⲟⲩⲱⲙ ⲉⲃⲟⲗ ϫⲉ ϣⲟⲙⲉⲛⲧ ⲛ ϩⲟⲟⲩ ⲛ ⲉⲛⲧ ⲁ ϥ ⲁⲁ ⲩ ⲉ ϥ ⲛⲉⲥⲧⲉⲩⲉ ϩⲙ ⲡⲉ ϩⲙⲏ ⲡⲉⲛ ⲉⲓⲱⲧ ⲇⲉ ⲁⲡⲁ ⲁⲡⲟⲗⲗⲱ ⲁ ϥ ⲧⲱⲟⲩⲛ ⲁ ϥ ⲕⲱⲣⲉϣ ⲉⲣⲟ ϥ ⲉ ϥ ϫⲱ ⲙⲙⲟ ⲥ ϫⲉ ⲡⲓⲑⲉ ⲙⲙⲟ ⲓ ⲡⲁ ⲉⲓⲱⲧ ⲛ ⲅ ⲟⲩⲱⲙ ⲛⲙⲙⲁ ⲓ ⲛⲧⲉ ⲟⲩ ϩⲙⲟⲧ ϩⲙ ⲡⲁⲙⲁⲛ ϣⲱⲡⲉ ⲙⲛ ⲡⲁ ⲧⲱⲡⲟⲥ ⲙ ⲡ ⲟⲟⲩ ⲉⲧⲃⲏⲏⲧ ⲕ ⲕ ⲥⲟⲟⲩⲛ ⲡⲁ ⲙⲉⲣⲓⲧ ⲛ ⲉⲓⲱⲧ ϫⲉ ⲙ ⲡ ⲉⲧ ⲃⲏⲕ ⲉϩⲟⲩⲛ ⲉⲣⲱ ϥ ⲙ ⲡ ⲣⲱⲙⲉ ⲁⲛ ⲡ ⲉⲧ ⲥⲱⲱϥ ⲙ ⲡ ⲣⲱⲙⲉ ⲧⲉⲛⲟⲩ ϭⲉ ⲡⲁ ⲉⲓⲱⲧ ⲡⲓⲑⲉ ⲙⲙⲟ ⲓ ⲛ ⲅ ⲟⲩⲱⲙ ⲛⲙⲙⲁ ⲓ ⲡⲁ ⲉⲓⲱⲧ ⲇⲉ ⲁ ϥ ⲥⲟⲟⲩⲧⲛ ⲉⲃⲟⲗ ⲉ ⲟⲩⲱⲙ ⲙⲛ ⲁⲡⲁ ⲁⲡⲱⲗⲗⲱ ⲁⲛⲟⲕ ⲇⲉ ϩⲱⲱ ⲧ ⲙⲛ ⲡⲁⲡⲟϩⲉ ⲁ ⲛ ⲟⲩⲱⲙ ⲙⲛ ⲛⲉⲛⲉⲣⲏⲟⲩ ⲙⲛ ⲡ ⲕⲉ ⲥⲏⲏⲡⲉ ⲛ ⲛⲉ ⲥⲛⲏⲟⲩ ⲛⲙⲙⲁ ⲛ ⲉⲧⲉ ⲛⲁⲓ ⲛⲉ ⲛⲉⲩ ⲣⲁⲛ ⲁⲡⲁ ⲡⲁⲏⲥⲉ ⲙⲛ ⲁⲡⲁ ⲛⲓϣϭⲣⲱⲟⲩ ⲙⲛ ⲁⲡⲁ ⲥⲟⲩⲣⲉⲥ ⲙⲛ ⲁⲡⲁ ⲡⲓⲧⲁ ⲛⲧⲉⲣ ⲛ ⲟⲩⲱ ⲇⲉ ⲉ ⲛ ⲟⲩⲱⲙ ⲙ ⲡ ⲛⲁⲩ ⲛ ⲣⲟⲩϩⲉ ⲁ ⲡⲉⲛ ⲉⲓⲱⲧ ⲁⲡⲁ ⲁⲡⲱⲗⲗⲱ ⲉⲓ ⲉ ⲧⲉⲛ ⲙⲏⲧⲉ ⲁ ϥ ⲕⲱⲗⲥϩⲉ ⲛⲉϥ ϭⲓϫ ⲉϫⲛ ⲛⲉⲩ ⲉⲣⲏⲟⲩ ⲉ ϥ ϫⲱ ⲙⲙⲟ ⲥ ϫⲉ ⲡ ⲉⲛⲧ ⲁ ϥ ϫⲓ ⲧⲏⲛϩ ⲙⲁⲣⲉ ϥ ϩⲱⲗ ⲉⲃⲟⲗ ϩⲛ ⲧⲉ ⲩⲛⲟⲩ ⲉⲧ ⲙⲙⲁⲩ ⲁ ⲁⲡⲁ ⲡⲁⲏⲥⲉ ϩⲱⲗ ⲉⲃⲟⲗ ⲁ ϥ ⲡⲱⲧ ⲉ ⲡ ⲧⲟⲟⲩ ⲛ ϩⲁϭⲉ ⲁⲡⲁ ⲛⲓϣϭⲣⲱⲟⲩ ϩⲱⲱ ϥ ⲁ ϥ ϩⲱⲗ ⲉⲃⲟⲗ ⲁ ϥ ⲃⲱⲕ ⲉ ⲡ ⲧⲟⲟⲩ ⲙ ⲡ ⲉⲙϩⲓⲧ ⲛ ⲁⲛϯⲛⲱⲟⲩ ⲁⲡⲁ ⲡⲓⲧⲧⲁ ϩⲱⲱ ϥ ⲁ ϥ ϩⲱⲗ ⲉⲃⲟⲗ ⲁ ϥ ⲃⲱⲕ ⲉ ⲡ ⲧⲟⲟⲩ ⲛ ⲥⲓⲟⲟⲩⲧ ϩⲉ ⲇⲉ ⲛⲧⲉⲣⲉ ϥ ϣⲱⲡⲉ ⲁ ⲡⲉⲛ ⲉⲓⲱⲧ ⲁⲡⲁ ⲁⲡⲱⲗⲗⲱ ⲑ ⲡⲟⲛ ⲉⲃⲟⲗ ϩⲱⲱ ⲛ ϣⲁ ⲡ ⲣⲏⲥ ⲉ ⲡ ⲧⲟⲡⲟⲥ ⲁ ϥ ⲁⲥⲡⲁⲍⲉ ⲙⲙⲟ ⲛ ⲁ ϥ ⲕⲁⲁ ⲛ ⲉⲃⲟⲗ ⲟⲩ ϩⲓⲣⲏⲛⲉ ⲁⲛⲟⲛ ⲇⲉ ⲁ ⲛ ⲙⲟⲟϣⲉ ⲉ ⲣⲏⲥ ϩⲙ ⲡ ⲧⲟⲟⲩ ⲧⲏⲣⲏⲃ ϣⲁⲛⲧⲉ ⲛ ⲉⲓ ⲉ ⲡ ⲧⲟⲟⲩ ⲛ ⲧⲉⲣⲱⲧⲁϣⲁⲛⲥ ϩⲙ ⲡⲣⲏⲥ ⲛⲕⲱⲥ ⲁⲛ ϭⲓⲛⲉ ⲛ ϩⲉⲛ ϣⲁϣ ⲙ ⲡⲉⲥⲏⲧ ⲉⲩⲉ ⲓⲁ ⲉⲣⲉ ⲟⲩ ⲙⲟⲛⲟⲭⲟⲥ ϩⲛ ⲧⲉⲩ ⲙⲏⲧⲉ ⲡⲁ ⲉⲓⲱⲧ ⲇⲉ ⲁ ϥ ϯ ⲙ ⲡⲉϥ ⲟⲩⲟⲓ ⲁ ϥ ⲁⲥⲡⲁⲍⲉ ⲙⲙⲟ ϥ ⲡⲉϫⲁ ϥ ⲛⲁ ϥ ϫⲉ ⲛⲓⲙ ⲡⲉ ⲡⲉⲕ ⲣⲁⲛ ⲡⲉϫⲁ ϥ ϫⲉ ⲁⲫⲟⲩ ⲡⲉ ⲡⲁ ⲣⲁⲛ ⲁⲣⲓ ⲡⲁ ⲙⲉⲉⲩⲉ ⲡⲁ ⲉⲓⲱⲧ ⲁⲡⲁ ⲡⲁⲩⲗⲉ ⲛⲧⲉ ⲡ ϫⲟⲉⲓⲥ ϫⲟⲕ ⲧ ⲉⲃⲟⲗ ⲕⲁⲗⲱⲥ ⲡⲉϫⲉ ⲡⲁ ⲉⲓⲱⲧ ⲛⲁ ϥ ϫⲉ ⲉⲓⲥ ⲟⲩⲏⲣ ⲛ ⲣⲟⲙⲡⲉ ⲕ ϩⲙ ⲡⲉⲓⲙⲁ ⲡⲉϫⲁ ϥ ϫⲉ ⲉⲓⲥ ⲧⲁⲓⲟ ⲩ ⲙⲛ ϥⲧⲟ ⲛ ⲣⲟⲙⲡⲉ ⲡⲉϫⲉ ⲡⲁ ⲉⲓⲱⲧ ⲛⲁ ϥ ⲟⲛ ϫⲉ ⲛⲓⲙ ⲡ ⲉⲛⲧ ⲁ ϥ ϯ ⲥⲭⲏⲙⲁ ⲉϫⲱ ⲕ ⲡⲉϫⲁ ϥ ϫⲉ ⲁⲡⲁ ⲁⲛⲧⲱⲛⲓⲟⲥ ⲡⲁ ϣⲓⲏⲧ ⲡⲉ ⲡⲉϫⲉ ⲡⲁ ⲉⲓⲱⲧ ⲛⲁ ϥ ϫⲉ ⲉⲓⲉ ⲉ ⲕ ⲟⲛϩ ⲛ ⲟⲩ ⲉⲕ ⲙⲟⲟϣⲉ ⲙⲛ ⲛⲉⲓ ϣⲁϣ ⲡⲉϫⲁ ϥ ϫⲉ ⲧⲁ ⲧⲣⲱⲫⲏ ⲙⲛ ⲧⲁ ⲛⲉⲓ ϣⲁϣ ⲟⲩ ⲧⲣⲱⲫⲏ ⲛ ⲟⲩⲱⲧ ⲧⲉ ⲉⲧⲉ ⲛⲁⲓ ⲛⲉ ⲛⲓ ⲉⲛⲧⲏϭ ⲛⲧⲉ ⲧ ⲥⲱϣⲉ ⲙⲛ ⲛⲉⲓ ⲟⲩⲟⲧⲟⲩⲉⲧ ⲡⲉϫⲉ ⲡⲁ ⲉⲓⲱⲧ ⲛⲁ ϥ ϫⲉ ⲙⲉ ⲕ ⲱϭⲉⲃ ⲛ ⲧⲉ ⲡⲣⲱ ⲟⲩⲇⲉ ⲙⲉ ⲕ ⲥⲱϣⲉⲙ ⲙ ⲡ ϣⲱⲙ ⲡⲉϫⲁ ϥ ⲛⲁ ϥ ϫⲉ ⲉϣⲱⲡⲉ ⲧⲉ ⲡⲣⲱ ⲧⲉ ϣⲁ ⲓ ⲉⲛⲕⲟⲧⲕ ϩⲛ ⲧ ⲙⲏⲧⲉ ⲛ ⲛⲉⲓ ϣⲁϣ ⲛ ⲥⲉ ϯ ϩⲙⲙⲉ ⲛⲁ ⲓ ϩⲙ ⲡⲉⲗϩⲱⲃ ⲉⲧ ϩⲛ ⲧⲉⲩ ⲧⲁⲡⲣⲟ ⲉϣⲱⲡⲉ ⲡ ϣⲱⲙ ⲡⲉ ϣⲁ ⲩ ⲥⲱⲟⲩϩ ⲉ ⲛⲉⲩ ⲉⲣⲏⲟⲩ ⲛ ⲥⲉ ⲁϩⲉ ⲣⲁⲧ ⲟⲩ ⲛ ⲥⲉ ⲉⲣϩⲁⲓⲃⲉⲥ ⲉⲣⲟ ⲓ ϫⲉ ⲛⲛⲉ ⲡ ⲕⲁⲩⲥⲟⲛ ⲉⲛⲱⲭⲗⲉⲓ ⲛⲁ ⲓ ⲡⲉϫⲉ ⲡⲁ ⲉⲓⲱⲧ ⲛⲁ ϥ ϫⲉ ϩⲛ ⲟⲩ ⲙⲉ ⲛⲧⲟⲕ ⲟⲩ ϣⲟⲩⲙⲟⲩⲧⲉ ⲉⲣⲟ ⲕ ϫⲉ ⲁⲡⲁ ⲁⲫⲟⲩ ⲡ ϣⲁϣ</body>
</paula>