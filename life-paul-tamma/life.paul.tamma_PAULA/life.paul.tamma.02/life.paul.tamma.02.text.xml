<?xml version='1.0' encoding='UTF-8'?><!DOCTYPE paula SYSTEM "paula_text.dtd">
<paula version="1.1">
	<header paula_id="life.paul.tamma.02.text" type="TEXT">
	</header><body>ϩⲛ ⲧⲉ ⲩⲛⲟⲩ ⲉⲧ ⲙⲙⲁⲩ ⲁ ⲩ ⲥⲙⲏ ϣⲱⲡⲉ ϣⲁⲣⲟ ⲛ ϫⲉ ⲡⲁⲓ ⲡⲉ ⲡⲉϥ ⲣⲁⲛ ϣⲁ ⲛ ⲕⲉⲛⲉⲁ ⲧⲏⲣ ⲟⲩ ⲙ ⲡ ⲕⲁϩ ⲁⲛⲟⲛ ⲇⲉ ⲁ ⲛ ⲉⲣϣⲡⲏⲣⲉ ⲙ ⲡⲉ ⲛⲧ ⲁ ϥ ϣⲱⲡⲉ ϩⲛ ⲟⲩ ϭⲉⲡⲏ ⲁⲩⲱ ⲁ ⲛ ⲁⲥⲡⲁⲍⲉ ⲙⲙⲟ ϥ ⲁ ⲛ ⲓ ⲉⲃⲟⲗ ϩⲓⲧⲟⲟⲧ ϥ ⲁ ⲛ ⲙⲟⲟϣⲉ ⲉ ⲣⲏⲥ ϣⲁ ⲡ ⲧⲟⲟⲩ ⲙ ⲡϣϭⲉⲡⲟϩⲉ ⲁ ⲛ ϭⲓⲛⲉ ⲛ ⲟⲩ ⲕⲁⲧⲁⲅⲓⲟⲛ ⲥⲁ ⲡ ⲉⲙⲉⲛⲧ ⲙⲙⲟ ⲛ ⲁ ⲡⲁ ⲓⲱⲧ ⲕⲱⲗϩ ⲉ ⲡ ⲱⲛⲉ ⲛ ϣⲟⲙⲉⲛⲧ ⲛ ⲥⲟⲡ ⲕⲁⲧⲁ ⲡ ⲅⲁⲛⲟⲛ ⲛ ⲛⲉ ⲥⲛⲏⲟⲩ ⲙ ⲙⲟⲛⲟⲭⲟⲥ ⲁⲩⲱ ⲛ ⲧⲉ ⲩⲛⲟⲩ ⲁ ⲛ ⲥⲱⲧⲙ ⲉ ⲩ ⲕⲟⲩⲓ ⲛ ⲥⲙⲏ ⲉ ⲥ ϫⲱ ⲙⲙⲟ ⲥ ϫⲉ ⲥⲙⲟⲩ ⲉⲣⲟ ⲓ ⲛⲁ ⲉⲓⲟⲧⲉ ⲉⲧ ⲟⲩⲁⲁⲃ ⲁⲩⲱ ⲛ ⲧⲉⲓ ϩⲉ ⲁ ϥ ⲉⲓ ⲉⲃⲟⲗ ⲁ ϥ ⲟⲩⲱⲛ ⲉ ⲡ ⲣⲟ ⲛⲁ ⲛ ⲁ ⲛ ⲡⲁϩⲧ ⲛ ⲛⲁ ϥ ⲁⲩⲱ ⲁ ⲛ ⲁⲥⲡⲁⲍⲉ ⲙⲙⲟ ϥ ⲡⲉϥ ⲥⲱⲙⲁ ⲇⲉ ⲛⲉ ⲁ ϥ ϭⲉⲃⲃⲉ ⲉⲙⲁⲧⲉ ⲉⲧⲃⲉ ⲡⲉ ϩⲕⲟ ⲙⲛ ⲡ ⲓⲃⲉ ⲁⲩⲱ ⲁ ϥ ϫⲓⲧ ⲛ ⲉϩⲟⲩⲛ ⲉ ⲡ ⲕⲁⲧⲁⲅⲓⲟⲛ ⲁ ⲛ ϣⲗⲏⲗ ⲁ ⲛ ϩⲙⲟⲟⲥ ⲁ ⲛ ϣⲁϫⲉ ⲉ ⲛⲉ ⲙⲛⲧ ⲛⲟϭ ⲙ ⲡ ⲛⲟⲩⲧⲉ ⲡⲉϫⲉ ⲡⲁ ⲉⲓⲱⲧ ⲛⲁ ϥ ϫⲉ ⲛⲓⲙ ⲡⲉ ⲡⲉⲕ ⲣⲁⲛ ⲁ ϥ ⲟⲩⲱϣⲃ ⲉ ϥ ϫⲱ ⲙⲙⲟ ⲥ ϫⲉ ⲫⲓⲃ ⲡⲉ ⲡⲁ ⲣⲁⲛ ⲁⲩⲱ ⲁⲛⲟⲕ ⲟⲩ ⲣⲙⲡⲣϭⲟⲩϣ ϩⲙ ⲡ ⲧⲟϣ ⲧⲟⲩ ϩⲱ ⲡⲉϫⲉ ⲡⲁ ⲉⲓⲱⲧ ⲛⲁ ϥ ϫⲉ ⲉⲓⲥ ⲟⲩⲏⲣ ⲛ ⲣⲟⲙⲡⲉ ϫⲓ ⲛⲧ ⲁ ⲕ ⲓ ⲉ ⲡⲉⲓ ⲙⲁ ⲡⲉϫⲁ ϥ ϫⲉ ⲉⲓⲥ ⲙⲏⲧϣⲙⲏ ⲛⲉ ⲛ ⲣⲟⲙⲡⲉ [...] [...] ⲡⲉϫⲉ ⲡⲁ ⲉⲓⲱⲧ ⲛⲁ ϥ ϫⲉ ϣⲁ ⲕ ϭⲱ ⲙ ⲡⲉⲓ ⲙⲁ ϣⲁ ⲁϣ ⲛ ⲟⲩⲟⲉⲓϣ ⲡⲉϫⲁ ϥ ⲛⲁ ϥ ⲟⲛ ϫⲉ ⲡⲁⲓ ⲡⲉ ⲡⲁ ⲙⲁⲛϣⲱⲡⲉ ϩⲙ ⲡⲁ ⲱⲛϩ ⲙⲛ ⲡⲁ ⲙⲟⲩ ⲡⲉϫⲉ ⲡⲁ ⲓⲱⲧ ⲛⲁ ϥ ϫⲉ ϣⲁ ⲕ ⲟⲩⲉⲙ ⲟⲩ ⲏ ϣⲁ ⲕ ⲥⲉ ⲟⲩ ⲏ ⲛⲓⲙ ⲡ ⲉⲧ ϯⲁⲕⲱⲛⲉⲓ ⲛⲁ ⲕ ⲁ ϥ ⲟⲩⲱϣⲃ ⲛϭⲓ ⲡ ⲡ ⲉⲧ ⲟⲩⲁⲁⲃ ⲁⲡⲁ ⲫⲓⲃ ϫⲉ ϫⲓⲛ ⲉ ⲡⲉ ⲩⲟⲉⲓϣ ⲛ ⲧⲁ ⲙⲛⲧ ⲕⲟⲩⲓ ⲛⲧ ⲁ ⲓ ⲉⲓ ⲉⲃⲟⲗ ϩⲙ ⲡⲁ ⲏⲓ ϣⲁ ⲉϩⲣⲁⲓ ⲉ ⲡ ⲟⲟⲩ ⲙⲁ ⲛⲓⲙ ⲛ ϣⲁ ⲓ ⲟⲩⲱϩ ⲛϩⲏⲧ ϥ ⲉⲓϣⲁⲛ ϫⲱⲕ ⲉⲃⲟⲗ ⲙ ⲡⲁ ϩⲙⲉ ⲛ ⲛⲉⲥϯⲁ ⲕⲁⲧⲁ ⲥⲟⲡ ϣⲁ ⲓ ϭⲉⲛ ⲟⲩ ⲟⲉⲓⲕ ⲙⲛ ⲟⲩ ⲝⲉⲥⲧⲏⲥ ⲙⲙⲟ ⲟⲩ ⲉ ⲩ ⲕⲏ ⲉϩⲣⲁⲓ ⲙ ⲡⲁ ⲙⲧⲟ ⲉⲃⲟⲗ ⲁⲩⲱ ⲡⲁ ⲙⲛⲧⲣⲉ ⲡⲉ ⲡ ⲛⲟⲩⲧⲉ ϫⲉ ϫⲓⲛ ⲉ ⲡⲉ ⲩⲟⲉⲓϣ ⲉⲧ ⲙⲙⲁⲩ ⲟⲩ ⲟⲉⲓⲕ ⲛ ⲟⲩⲱⲧ ⲡ ⲉⲧ ⲧⲏϣ ⲛⲁ ⲓ ⲉ ⲡ ⲥⲟⲡ ⲛⲧⲉⲣⲉ ⲕ ⲓ ⲇⲉ ϣⲁⲣⲟ ⲓ ⲙ ⲡ ⲟⲟⲩ ⲙⲛ ⲡⲉⲕ ⲙⲁⲑⲏⲧⲏⲥ ⲉⲓⲥ ⲡ ⲛⲟⲩⲧⲉ ⲁ ϥ ϫⲟⲟⲩ ⲛⲁ ⲛ ⲛ ⲧⲉⲛ ⲧⲣⲱⲫⲏ ⲙ ⲡ ϣⲟⲙⲉⲧ ⲧⲉⲛⲟⲩ ⲇⲉ ⲧⲱⲟⲩⲛ ⲛⲧⲉ ⲛ ϫⲓ ϯⲡⲉ ⲛ ⲟⲩ ⲕⲟⲩⲓ ⲛ ⲟⲉⲓⲕ ⲕⲁⲧⲁ ⲡ ⲟⲩⲉϩ ⲥⲁϩⲛⲉ ⲙ ⲡ ⲛⲟⲩⲧⲉ ⲁ ⲛ ⲧⲱⲟⲩⲛ ⲇⲉ ⲁ ⲛ ⲡⲱⲣϣ ⲛ ⲛⲉⲛ ϭⲓϫ ⲉⲃⲟⲗ ⲁ ⲛ ϣⲗⲏⲗ ⲁ ⲛ ⲥⲟⲟⲩⲧⲛ ⲉⲃⲟⲗ ⲁ ⲛ ⲟⲩⲱⲙ ⲙⲛ ⲛⲉⲛⲉⲣⲏⲟⲩ ϩⲛ ⲟⲩ ⲟⲉⲓⲕ ⲛ ⲟⲩⲱⲧ ⲁⲩⲱ ⲁ ⲛ ⲥⲱ ⲙ ⲡ ⲕⲟⲩⲓ ⲙⲙⲟ ⲟⲩ ⲁ ⲛ ⲉⲓ ⲉⲃⲟⲗ ϩⲓⲧⲟⲟⲧ ϥ ⲙ ⲡⲉⲛ ⲉⲓⲱⲧ ⲁⲡⲁ ⲫⲓⲃ ⲁ ϥ ⲑⲡⲟ ⲛ ⲉⲃⲟⲗ ϩⲛ ⲟⲩ ϩⲓⲣⲏⲛⲏ ⲁⲛⲟⲛ ⲇⲉ ⲁ ⲛ ⲓ ⲉ ⲣⲏⲥ ϩⲙ ⲡ ⲧⲟⲟⲩ ⲧⲏⲣ ϥ ϣⲁⲛⲧ ⲛ ⲉⲓ ⲉ ⲡ ⲧⲟⲟⲩ ⲙ ⲙⲉⲣⲟⲉⲓⲧ ⲁ ⲛ ϫⲓ ⲛⲁ ⲛ ⲛ ⲟⲩ ⲙⲁⲛϣⲱⲡⲉ ⲛϩⲏⲧ ϥ ⲁⲛⲟⲕ ⲇⲉ ⲛⲉ ⲓ ϩⲙⲟⲟⲥ ϩⲙ ⲡ ⲙⲁⲛϣⲱⲡⲉ ⲟⲩⲁⲁ ⲧ ⲉⲓⲥ ⲟⲩ ⲣⲱⲙⲉ ⲁ ϥ ⲉⲓ ⲉ ⲡ ⲣⲟ ⲁ ϥ ⲙⲟⲩⲧⲉ ⲉⲣⲟ ⲓ ⲁⲛⲟⲕ ⲇⲉ ⲁ ⲓ ⲉⲓ ⲉⲃⲟⲗ ⲉ ⲛⲁⲩ ϫⲉ ⲟⲩ ⲡ ⲉⲧ ϣⲟⲟⲡ ⲡⲉϫⲉ ⲡ ⲉⲧ ⲙⲙⲁⲩ ⲛⲁ ⲓ ϫⲉ ⲛⲧⲟⲕ ⲡⲉ ⲉⲍⲉⲕⲓⲏⲗ ⲡⲉϫⲁ ⲓ ⲛⲁ ϥ ϫⲉ ⲉϩⲉ ⲟⲩ ⲁⲛⲟⲕ ⲡⲉ ⲡⲉϫⲁ ϥ ⲛⲁ ⲓ ϫⲉ ⲕⲁⲁⲧ ⲉ ⲡ ϩⲟⲩⲛ ⲙ ⲡ ⲣⲟ ⲙ ⲡⲉⲕ ⲙⲁⲛϣⲱⲡⲉ ⲧⲁ ϫⲱ ⲉⲣⲟ ⲕ ⲙ ⲡⲉⲓ ϣⲁϫⲉ ⲙⲙⲟ ⲛ ⲛ ϯ ⲟⲩⲱϣ ⲁⲛ ⲉ ϫⲟⲟ ϥ ⲛⲧⲉ ⲛⲉ ⲥⲛⲏⲟⲩ ⲥⲱⲧⲙ ⲛ ⲥⲉ ⲉⲣϩⲟⲧⲉ ⲁⲛⲟⲕ ⲇⲉ ⲁ ⲓ ϫⲓⲧ ϥ ⲉϩⲟⲩⲛ ϩⲓⲧⲛ ⲧⲉϥ ϭⲓⲛ ϣⲁϫⲉ ⲉⲧ ⲛⲁⲛⲟⲩ ⲥ ⲡⲉϫⲁ ϥ ⲛⲁ ⲓ ϫⲉ ⲡⲁ ⲥⲟⲛ ⲉⲍⲉⲕⲓⲏⲗ ⲕ ⲥⲟⲟⲩⲛ ϫⲉ ⲟⲩ ⲡ ⲉⲧ ϣⲟⲟⲡ ⲡⲉϫⲁ ⲓ ϫⲉ ⲙⲙⲟⲛ ⲡⲉϫⲁ ϥ ⲛⲁ ⲓ ϫⲉ ⲁ ⲓ ⲉⲓ ⲉ ⲓ ⲙⲟⲟϣⲉ ϩⲙ ⲡ ϫⲁⲓⲉ ⲙ ⲡ ⲛⲁⲩ ⲛ ⲧ ϫⲉ ⲡ ⲥⲁϣϥⲉ ⲛⲥⲁ ϥ ⲁⲛⲟⲕ ⲙⲛ ϩⲉⲛ ⲕⲉ ⲣⲱⲙⲉ ⲉ ⲛ ϣⲓⲛⲉ ⲛⲥⲁ ϩⲉⲛ ⲱⲛⲉ ⲛ ⲧⲛ ⲁⲁ ⲩ ⲛ ⲕⲱⲛⲓⲁ ⲉ ⲩ ⲥⲓⲟⲟⲩⲛ ⲁ ⲛ ϭⲓⲛⲉ ⲛ ϩⲉⲛ ⲗⲓⲥⲧⲏⲥ ϩⲙ ⲡ ⲧⲟⲟⲩ ⲁ ⲩ ϥⲓ ⲛ ⲛⲉ ⲥⲕⲉⲩⲉ ⲛⲧⲟⲟⲧ ⲛ ⲙⲱⲅⲓⲥ ⲛⲧ ⲁ ⲛ ⲉϣ ⲛⲟⲩϩⲙ ⲛⲧⲟⲟⲧ ⲟⲩ ⲉ ⲛ ⲟⲛϩ ⲁⲩⲱ ⲛⲧⲉⲣ ⲛ ⲉⲣ ⲡ ⲃⲟⲗ ⲉ ⲛⲉⲩ ϭⲓϫ ⲁ ⲛ ⲓ ⲉϫⲛ ⲟⲩ ⲛⲟϭ ⲛ ⲣⲱⲙⲉ ⲉ ϥ ⲥⲟⲛϩ ⲉ ϥ ⲛⲏϫ ⲉⲃⲟⲗ ϩⲛ ⲟⲩ ⲉⲓⲁ ⲁⲛⲟⲛ ⲇⲉ ⲁ ⲛ ⲃⲟⲗ ϥ ⲉⲃⲟⲗ ⲡⲉϫⲁ ϥ ⲛⲁ ⲛ ϫⲉ ⲕⲁⲁⲧ ⲉⲃⲟⲗ ϩⲙ ⲡⲉⲓ ⲙⲁ ⲁⲗⲗⲁ ⲉⲧⲉⲧⲛϣⲁⲛ ⲃⲱⲕ ⲉ ⲡ ⲧⲟⲟⲩ ⲧⲉⲧⲛ ⲛⲁ ϭⲓⲛⲉ ⲙ ⲡⲉⲓ ⲙⲁⲛϣⲱⲡⲉ ⲙⲟⲩⲧⲉ ⲉϩⲟⲩⲛ ϫⲉ ⲉⲍⲉⲅⲓⲏⲗ ⲡⲉϫⲉ ⲡⲉⲕ ⲉⲓⲱⲧ ϫⲉ ⲁⲙⲟⲩ ⲛⲁ ⲓ ⲉ ⲡ ϫⲁⲓⲉ ⲙⲙⲟ ⲛ ⲁ ⲛⲉ ⲥⲟⲟⲛⲉ ⲃⲟϣⲧ ⲁ ⲩ ⲥⲟⲛϩⲧ ⲉ ⲩ ⲟⲩⲱϣ ⲉ ϩⲱⲧⲃ ⲙⲙⲟ ⲓ ⲁⲗⲗⲁ ⲁ ⲡ ⲛⲟⲩⲧⲉ ⲛⲉ ϩⲉⲙ ⲧⲁ ⲯⲩⲭⲏ ⲉ ⲛⲉⲩ ϭⲓϫ ⲁ ⲛ ϫⲛⲟⲩ ϥ ϫⲉ ⲛⲓⲙ ⲡⲉ ⲡⲉⲕ ⲣⲁⲛ ⲡⲉϫⲁ ϥ ⲛⲁ ⲛ ϫⲉ ⲡⲁⲩⲗⲉ ⲡⲉ ⲡⲁ ⲣⲁⲛ ⲁⲩⲱ ⲁⲛⲟⲕ ⲟⲩ ⲣⲙ ⲧⲁⲙⲙⲁ ϩⲙ ⲡ ⲧⲟϣ ⲕⲟⲉⲓⲥ ⲁⲛⲟⲕ ⲇⲉ ⲉⲍⲉⲅⲓⲏⲗ ⲛⲧⲉⲣ ⲓ ⲥⲱⲧⲙ ⲉ ⲛⲁⲓ ⲁ ⲓ ϣⲧⲟⲣⲧⲉⲣ ⲉⲧⲃⲉ ϫⲉ ⲁ ϥ ⲧⲁⲟⲩⲉ ⲡ ⲣⲁⲛ ⲙ ⲡⲁ ⲓⲱⲧ ⲙⲛ ⲡⲉϥ ϯ ⲙⲉ ⲡⲉϫⲉ ⲡ ⲉⲧ ⲙⲙⲁⲩ ⲛⲁ ⲓ ⲟⲛ ϫⲉ ⲧⲱⲟⲩⲛ ⲟⲩⲟϩ ⲕ ⲛⲥⲱ ⲓ ⲧⲁϫⲓⲧⲕ ϣⲁⲣⲟ ϥ ⲙⲙⲟ ⲛ ϯ ⲛⲁⲩ ⲉⲣⲟ ⲕ ⲉ ⲕ ⲣ ϩⲟⲧⲉ ⲁⲛⲟⲕ ⲇⲉ ⲁ ⲓ ⲙⲟⲟϣⲉ ⲛⲙⲙⲁ ϥ ϩⲙ ⲡ ϫⲁⲓⲉ ⲧⲏⲣ ϥ ⲁ ⲓ ⲣ ⲡ ϣⲟⲣⲡ ⲛ ϩⲟⲟⲩ ⲙⲛ ⲡ ⲙⲉϩ ⲥⲛⲁⲩ ⲉ ⲛ ⲙⲟⲟϣⲉ ⲡⲉϫⲁ ⲓ ⲛⲁ ϥ ϫⲉ ⲙⲡⲁⲧ ⲛ ⲡⲱϩ ⲉ ⲡ ⲙⲁ ⲉⲧ ⲙⲙⲁⲩ ⲡⲉϫⲁ ϥ ϫⲉ ⲙⲡⲉ ⲁⲛ ⲡⲱϩ ⲉ ⲡ ⲙⲉϩϣⲟⲙⲉⲛⲧ ⲛ ϩⲟⲟⲩ ⲉ ⲛ ⲙⲟⲟϣⲉ ϩⲙ ⲡ ϫⲁⲓⲉ ⲡⲉϫⲁ ⲓ ⲛⲁ ϥ ⲟⲛ ϫⲉ ⲙⲡⲁⲧ ⲛ ⲡⲱϩ ⲉⲣⲟ ϥ ⲟⲛ ⲡⲉϫⲁ ϥ ϫⲉ ⲉⲓⲥ ϩⲏⲏⲧⲉ ⲁ ⲛ ϩⲱⲛ ⲉϩⲟⲩⲛ ⲉⲣⲟ ϥ ⲛ ϩⲱⲥⲟⲛ ⲇⲉ ⲉ ϥ ϣⲁϫⲉ ⲛⲙⲙⲁ ⲓ ⲁ ϥ ⲡⲱⲱⲛⲉ ⲁ ϥ ϣⲱⲡⲉ ⲛ ⲟⲩ ⲛⲟϭ ⲛ ⲉϭⲱϣ ⲉⲣⲉ ⲛⲉϥ ⲃⲁⲗ ⲙⲏϩ ⲛ ⲥⲛⲟϥ ⲉⲣⲉ ⲡⲉϥ ⲥⲱⲙⲁ ⲧⲏⲣ ϥ ⲙⲏϩ ⲛ ⲥⲟⲩⲣⲉ ⲉ ϥ ⲟ ⲛ ⲥϯⲃⲱⲱⲛ ⲛ ⲑ ⲉ ⲛ ⲛⲉⲓ ϭⲓⲏⲛⲃⲁⲁⲙⲡⲉ ⲡⲉϫⲁ ϥ ⲛⲁ ⲓ ϫⲉ ⲙⲡⲉⲕ ⲥⲟⲩⲱⲛ ⲧ ⲱ ⲉⲍⲉⲅⲓⲏⲗ ⲡⲉϫⲁ ⲓ ⲛⲁ ϥ ϫⲉ ⲙⲡⲉ ⲡⲉϫⲁ ϥ ⲛⲁ ⲓ ϫⲉ ⲁⲛⲟⲕ ⲉⲓⲉ ⲣ ⲧ ⲡⲩⲅⲏ ⲛ ⲁⲧ ⲙⲟⲟⲩ ⲙ ⲡⲉⲓ ⲟⲩⲟⲉⲓϣ ⲁ ⲡⲉⲕ ⲉⲓⲱⲧ ϩⲓⲟⲩⲉ ⲉⲣⲟ ⲓ ϣⲁⲛⲧⲁ ⲙⲁϩ ⲥ ⲛ ⲧⲉⲥ ϩⲉ ⲛ ⲕⲉ ⲥⲟⲡ ⲁ ⲓ ϩⲓⲥⲉ ⲉ ⲓ ⲧⲱⲟⲩⲛ ϩⲁⲣⲟ ⲕ ⲙⲛ ⲡⲉⲕ ⲉⲓⲱⲧ ⲙ ⲡⲉⲧ ⲛⲉ ⲣ ⲥⲁⲃⲉ ⲡⲉϫⲁ ⲓ ⲛⲁ ϥ ϫⲉ ⲟⲩ ⲕⲟⲩⲛ ⲛⲧⲟⲕ ⲡⲉ ⲡ ⲇⲓⲁⲃⲟⲗⲟⲥ ⲉⲣⲉ ⲡ ϫⲟⲉⲓⲥ ⲉⲡⲓⲧⲓⲙⲁ ⲛⲁ ⲕ ϩⲁ ⲛⲉ ⲡ ⲉⲑ ⲟⲟⲩ ⲧⲏⲣ ⲟⲩ ⲛⲧ ⲁ ⲕ ⲁⲁ ⲩ ⲛ ⲛⲉ ϩⲙϩⲁⲗ ⲙ ⲡⲉ ⲭⲣⲓⲥⲧⲟⲥ ⲛⲧⲟϥ ⲇⲉ ⲁ ϥ ϥⲟϭ ϥ ⲛⲥⲱ ⲓ ⲛ ⲑ ⲉ ⲛ ⲟⲩ ⲙⲟⲩⲓ ⲛ ⲁⲕⲣⲓⲟⲛ ⲉ ϥ ⲟⲩⲱϣ ⲉ ⲙⲟⲟⲩⲧ ⲁⲛⲟⲕ ⲇⲉ ⲁ ⲓ ⲱϣ ⲉⲃⲟⲗ ϫⲉ ⲡⲁ ⲉⲓⲱⲧ ⲃⲱⲓⲑⲓⲁ ⲉⲣⲟ ⲓ ⲛ ⲧⲉ ⲩⲛⲟⲩ ⲁ ⲡⲁ ⲉⲓⲱⲧ ⲥⲱⲧⲙ ⲉ ⲡⲁ ϩⲣⲟⲟⲩ ϩⲱⲥ ⲉϣϫⲉ ⲉ ϥ ϩⲱⲛⲧ ⲉⲣⲟ ⲓ ⲁ ϥ ⲧⲱⲟⲩⲛ ⲛ ⲧⲉ ⲩⲛⲟⲩ ⲁ ϥ ⲉⲓ ϣⲁⲣⲟ ⲓ ⲉⲃⲟⲗ ϩⲓⲧⲙ ⲡ ⲛⲟⲩⲧⲉ ⲛⲧⲉⲣⲉ ⲡⲁ ⲉⲓⲱⲧ ϩⲱⲛ ⲉϩⲟⲩⲛ ⲉⲣⲟ ϥ ⲁ ⲡ ⲇⲓⲁⲃⲟⲗⲟⲥ ⲡⲱⲱⲛⲉ ⲛ ⲧⲉ ⲩⲛⲟⲩ ⲁ ϥ ⲉⲣ ⲡⲉ ⲥⲙⲟⲧ ⲛ ⲟⲩ ⲙⲟⲛⲟⲭⲟⲥ ⲉⲣⲉ ⲟⲩ ϣⲁⲁⲣ ⲧⲁⲗⲏⲩ ⲉⲣⲟ ϥ ⲙⲛ ϩⲉⲛ ⲕⲟⲩⲓ ⲛ ϣⲁⲗ ⲛⲃⲏⲧ ⲁ ϥ ⲉⲣ ϩⲁϫⲱ ϥ ⲉ ⲡⲁ ⲉⲓⲱⲧ ⲁ ϥ ⲡⲁϩⲧ ϥ ϩⲁ ⲛⲉϥ ⲟⲩⲉⲣⲏⲧⲉ ⲕⲁⲧⲁ ⲡ ⲅⲁⲛⲟⲛ ⲛ ⲛⲉ ⲥⲛⲏⲟⲩ ⲙ ⲙⲟⲛⲟⲭⲟⲥ ⲛ ⲧⲉ ⲩⲛⲟⲩ ⲁ ⲡⲁ ⲓⲱⲧ ϯ ⲛ ⲟⲩ ϣⲱⲗϩ ⲉⲣⲟ ϥ ⲉ ⲡ ⲕⲱⲧⲉ ⲙ ⲡⲉϥ ⲉ ϣⲕⲓⲙ ⲉ ⲡⲓ ⲥⲁ ⲟⲩⲇⲉ ⲡⲁⲓ ⲉⲃⲟⲗ ϫⲉ ⲁ ϥ ⲉⲓⲙⲉ ϫⲉ ⲡ ⲇⲓⲁⲃⲟⲗⲟⲥ ⲡⲉ ⲁⲩⲱ ⲁ ϥ ⲁⲙⲁϩⲧⲉ ⲙⲙⲟ ϥ ⲁ ϥ ⲥⲟⲛϩ ϥ ⲉⲧⲟⲟⲧ ϥ ⲙⲛ ⲣⲁⲧ ϥ ⲁ ϥ ⲥⲕⲉⲣⲕⲱⲣⲉ ϥ ⲉ ⲡ ⲉⲥⲏⲧ ⲉⲩⲉ ⲓⲁ ⲁ ⲛ ⲕⲁⲁ ϥ ⲉⲃⲟⲗ ⲁ ⲛ ⲙⲟⲟϣⲉ ⲡⲉϫⲁ ⲓ ⲙ ⲡⲁ ⲉⲓⲱⲧ ϫⲉ ⲟⲩ ⲡⲉ ⲡⲉⲓ ϩⲱⲃ ⲛⲧ ⲁ ⲕ ⲁⲁ ϥ ⲉ ⲡⲉⲓ ⲁⲧϣⲓⲡⲉ ⲡⲉϫⲉ ⲡⲁ ⲉⲓⲱⲧ ⲛⲁ ⲓ ϫⲉ ⲁ ⲡ ⲛⲟⲩⲧⲉ ⲧⲁⲁ ϥ ⲉⲧⲟⲟⲧ ⲧⲁⲡⲉⲧⲉⲩⲉ ⲙⲙⲟ ϥ ⲕⲁⲧⲁ ⲡ ⲉⲧⲉϩⲛⲁⲓ ⲉⲃⲟⲗ ϫⲉ ⲁ ϥ ⲧⲱⲗⲱⲙⲁ ⲁ ϥ ⲡⲓⲣⲁⲍⲉ ⲙⲙⲟ ⲛ ⲡⲁ ⲉⲓⲱⲧ ⲇⲉ ⲛⲧⲉⲣ ϥ ϫⲉ ⲛⲁ ⲓ ⲁ ⲛ ⲧⲱⲟⲩⲛ ⲁ ⲛ ⲓ ⲉ ⲡⲉⲛ ⲙⲁⲛϣⲱⲡⲉ ⲉ ⲛ ϯ ⲉⲟⲟⲩ ⲙ ⲡ ⲛⲟⲩⲧⲉ ⲡⲁ ⲉⲓⲱⲧ ⲇⲉ ⲁ ϥ ⲉⲣ ϩⲙⲏ ⲛ ϩⲟⲟⲩ ⲙⲛ ϩⲙⲏ ⲛ ⲟⲩϣⲏ ⲙⲡ ϥ ⲟⲩⲱⲙ ⲟⲩⲇⲉ ⲙⲡ ϥ ⲥⲱ ⲉ ϥ ϩⲙⲟⲟⲥ ϩⲓϫⲛ ⲟⲩ ⲧⲱⲃⲉ ⲛϩⲟⲩⲛ ⲉ ⲡ ⲙⲁⲛϣⲱⲡⲉ ⲉ ϥ ϭⲱϣⲧ ⲉ ⲩ ⲉⲓⲁⲗ ϩⲛ ⲟⲩ ϣⲟⲩϣⲧ ⲙⲡⲉ ϥ ϣⲧⲁⲙ ⲉ ⲛⲉϥ ⲃⲁⲗ ⲙ ⲡⲉⲓ ϩⲙⲏ ⲛ ϩⲟⲟⲩ ϣⲁⲛⲧ ⲟⲩ ⲡⲱϭⲉ ⲛ ⲥⲉ ⲧⲁⲟⲩⲟ ⲥ ⲛⲁ ϥ ⲉⲃⲟⲗ ⲉϫⲙ ⲡ ⲕⲁϩ ⲡ ⲁⲣⲭⲁⲅⲅⲉⲗⲟⲥ ⲇⲉ ⲉⲧ ⲟⲩⲁⲁⲃ ⲁ ϥ ⲉⲓ ⲉⲃⲟⲗ ϩⲛ ⲧ ⲡⲉ ⲉⲧⲉ ⲙⲓⲭⲁⲏⲗ ⲡ ⲁⲣⲭⲁⲅⲅⲉⲗⲟⲥ ⲡⲉ ⲙ ⲡ ⲛⲁⲩ ⲙ ⲡ ⲟⲩⲟⲉⲓⲛ ⲛ ⲧ ⲕⲩⲣⲓⲁⲕⲏ ⲙ ⲡ ϫⲱⲕ ⲉⲃⲟⲗ ⲙ ⲡⲉ ϩⲙⲉ ⲛ ϩⲟⲟⲩ ⲁ ϥ ⲥⲫⲣⲁⲅⲓⲍⲉ ⲙⲙⲟ ϥ ⲁ ϥ ϯ ⲟⲩⲱ ⲙⲙⲟ ϥ ϩⲛ ⲛⲉϥ ϩⲓⲥⲉ ⲧⲏⲣ ⲟⲩ ⲁ ⲛⲉϥ ⲃⲁⲗ ⲥⲙⲓⲛⲉ ⲛ ⲧⲉⲩ ϩⲉ ⲁ ⲙⲓⲭⲁⲏⲗ ⲡ ⲁⲣⲭⲁⲅⲅⲉⲗⲟⲥ ⲃⲱⲕ ⲉϩⲣⲁⲓ ⲉ ⲙ ⲡⲏⲟⲩⲉ ϩⲛ ⲟⲩ ⲉⲟⲟⲩ ⲁⲛⲟⲛ ⲇⲉ ⲁ ⲛ ⲥⲩⲛⲁⲅⲉ ⲙⲛ ⲛⲉ ⲥⲛⲏⲟⲩ ⲉⲧ ⲛⲙⲙⲁⲛ ⲉⲧ ϩⲙ ⲡ ⲙⲁ ⲉⲧ ⲙⲙⲁⲩ ⲁ ⲛ ⲟⲩⲱⲙ ⲛⲙⲙⲁ ⲩ ⲙ ⲡⲉ ϩⲟⲟⲩ ⲛ ⲧ ⲕⲩⲣⲓⲁⲕⲏ ⲁ ⲛ ⲓ ⲉⲃⲟⲗ ϩⲓⲧⲟⲟⲧ ⲟⲩ ϩⲛ ⲟⲩ ϩⲓⲣⲏⲛⲏ ⲁ ⲛ ⲓ ⲉ ⲣⲏⲥ ⲉ ⲧ ⲡⲉⲧⲣⲁ ⲛ ⲥⲓⲟⲟⲩⲧ ⲁ ⲛ ϫⲓ ⲛⲁ ⲛ ⲛ ⲟⲩ ⲕⲟⲩⲓ ⲙ ⲙⲁⲛϣⲱⲡⲉ ϩⲙ ⲡ ⲙⲁ ⲉⲧ ⲙⲙⲁⲩ ⲡⲁ ⲉⲓⲱⲧ ⲇⲉ ⲛⲉ ϥ ⲉⲓⲣⲉ ⲛ ϩⲉⲛ ⲛⲟϭ ⲙ ⲡⲱⲗⲩϯⲁ ⲁ ⲥ ϣⲱⲡⲉ ⲇⲉ ⲛ ⲟⲩ ϩⲟⲟⲩ ⲁ ϥ ⲉⲓ ϣⲁⲣⲟ ⲛ ⲛϭⲓ ⲟⲩ ⲛⲟϭ ⲛ ϩⲁⲅⲓⲟⲥ ⲛⲧⲉ ⲡ ⲛⲟⲩⲧⲉ ⲉ ⲡⲉϥ ⲣⲁⲛ ⲡⲉ ⲁⲡⲁ ⲡϣⲟⲓ ⲛⲧⲉ ⲓⲉⲣⲉⲙⲓⲁⲥ ⲉ ϥ ϣⲟⲟⲡ ϩⲙ ⲡ ⲧⲟⲟⲩ ⲙ ⲡⲕⲱⲟⲩ ⲛⲥⲁ ⲡ ⲓⲉⲃⲉⲧ ⲙ ⲡ ⲓⲉⲣⲟ ⲁ ⲛ ⲁⲥⲡⲁⲍⲉ ⲛ ⲛⲉⲛⲉⲣⲏⲟⲩ ⲁ ⲛ ϣⲗⲏⲗ ⲁ ⲛ ϩⲙⲟⲟⲥ ⲁ ⲛ ϣⲁϫⲉ ⲉ ⲛⲉ ⲙⲛⲧ ⲛⲟϭ ⲙ ⲡⲉ ⲭⲣⲓⲥⲧⲟⲥ ⲙⲛ ⲛⲉ ⲡⲱⲗⲩϯⲁ ⲛ ⲛ ⲉⲧ ⲟⲩⲁⲁⲃ ⲛⲧⲉⲣ ⲟⲩ ⲟⲩⲱ ⲇⲉ ⲉ ⲩ ⲇⲓⲁⲕⲣⲓⲛⲉ ⲛ ⲛⲉⲩ ⲉⲣⲏⲟⲩ ⲁ ⲛ ⲧⲱⲟⲩⲛ ⲁ ⲛ ⲙⲟⲟϣⲉ ϩⲙ ⲡ ⲧⲟⲟⲩ ⲁ ⲛ ϭⲓⲛⲉ ⲛ ⲟⲩ ⲡⲉⲧⲣⲁ ⲉ ⲥ ⲙⲏϩ ⲛ ⲕⲟⲟⲛⲥ ⲉ ϩⲉⲛ ⲣⲉϥ ϣⲉⲙϣⲉ ⲉⲓⲇⲟⲗⲟⲛ ⲛⲉ ⲧⲏⲣ ⲟⲩ ⲛⲉ ⲛⲧⲉⲣⲉ ⲛ ⲉⲧ ⲟⲩⲁⲁⲃ ⲇⲉ ⲡⲱϩ ⲉⲣⲟ ⲟⲩ ⲁ ⲩ ⲁϩⲉ ⲣⲁⲧ ⲟⲩ ⲁ ⲩ ϣⲗⲏⲗ ⲉϩⲣⲁⲓ ⲉϫⲱ ⲟⲩ ⲁ ⲩ ⲧⲱⲟⲩⲛ ⲉ ⲩ ⲟⲛϩ ⲧⲏⲣ ⲟⲩ ⲉ ⲩ ⲉⲓⲣⲉ ⲛ ⲥⲟⲟⲩ ⲛ ϣⲉ ⲛ ϩⲟⲟⲩⲧ ⲙⲛ ⲧⲁⲓⲟⲩ ⲙⲛ ϥⲧⲟ ⲛ ⲥϩⲓⲙⲉ ⲡⲉϫⲉ ⲛ ⲉⲧ ⲟⲩⲁⲁⲃ ⲛⲁ ⲩ ϫⲉ ⲟⲩ ⲡⲉ ⲡ ⲉⲧⲉ ⲛ ϩⲱⲃ ⲁ ϥ ⲟⲩⲱϣⲃ ⲛϭⲓ ⲟⲩⲁ ⲉⲃⲟⲗ ⲛϩⲏⲧ ⲟⲩ ⲡⲉϫⲁ ϥ ϫⲉ ⲥⲱⲧⲙ ⲉⲣⲟ ⲓ ⲱ ⲛ ⲉⲧ ⲟⲩⲁⲁⲃ ⲧⲁ ⲧⲁⲙⲉ ⲧⲏⲩⲧⲛ ⲉ ⲧⲉⲛ ⲡⲱⲛⲩⲣⲓⲁ ⲙⲛ ⲧⲉⲛ ⲡⲁⲣⲁⲛⲱⲙⲓⲁ ⲁⲛⲟⲛ ⲅⲁⲣ ⲁⲛⲟⲛ ⲟⲩ ϩⲉⲑⲛⲟⲥ ⲛ ⲟⲩⲱⲧ ⲉ ⲛ ϣⲉⲙϣⲉ ⲛ ⲟⲩ ⲑⲏⲣⲓⲟⲛ ⲉ ⲡⲉϥ ⲣⲁⲛ ⲡⲉ ⲡ ⲟⲩⲱⲛϣ ⲉ ⲛ ϥⲓ ⲣⲟⲟⲩϣ ϩⲁⲣⲟ ϥ ⲛ ⲟⲩⲟⲉⲓϣⲛⲓⲙ ⲉ ⲛ ⲧⲁⲗⲟ ⲛⲁ ϥ ⲉϩⲣⲁⲓ ⲛ ϩⲉⲛ ϣⲏⲣⲉϣⲏⲙ ⲛ ⲑⲩⲥⲓⲁ ⲉ ⲩ ϩⲛ ϣⲟⲙⲧⲉ ⲛ ⲣⲟⲙⲡⲉ ⲛⲧⲟϥ ⲇⲉ ⲛⲉ ϥ ϯ ⲙⲛⲧ ϫⲁⲣϩⲏⲧ ⲛⲁ ⲛ ϫⲉ ⲁⲣⲓ ϩⲱⲃ ⲛⲁ ⲓ ⲛ ⲧⲉⲓ ϩⲉ ⲙⲛ ϩⲉⲛ ⲕⲉ ϩⲃⲏⲟⲩⲉ ⲉ ⲩ ϩⲟⲟⲩ ⲡⲁⲣⲁ ⲛⲁ ⲓ ⲉ ⲛ ϯⲟⲩ ⲱϣ ⲁⲛ ⲉ ϫⲟⲟ ⲩ ⲧⲉⲛⲟⲩ ϭⲉ ⲛⲁ ⲉⲓⲟⲧⲉ ⲉⲧ ⲟⲩⲁⲁⲃ ⲙⲁⲣⲉ ⲡ ⲉⲧⲛ ⲛⲁ ⲧⲁϩⲟⲛ ⲛ ⲧⲉⲧⲛ ⲃⲁⲡⲧⲓⲍⲉ ⲙⲙⲟ ⲛ ⲛ ⲑ ⲉ ⲛ ⲛⲉ ⲭⲣⲏⲥϯⲁⲛⲟⲥ ϫⲉ ⲟⲩ ⲛⲟϭ ⲡⲉ ⲡ ϩⲱϣ ⲉⲧ ϩⲓϫⲱ ⲛ ⲁ ϥ ⲟⲩⲱϣⲃ ⲛϭⲓ ⲡ ϣⲟⲉⲓϫ ⲙ ⲡⲉ ⲭⲣⲓⲥⲧⲟⲥ ⲁⲡⲁ ⲡϣⲟⲓ ⲛⲧⲉ ⲓⲉⲣⲉⲙⲓⲁ ϫⲉ ⲧⲱⲟⲩⲛ ⲛ ⲧⲛ ϣⲗⲏⲗ ⲉϩⲣⲁⲓ ⲉ ⲡ ⲛⲟⲩⲧⲉ ⲛ ϥ ⲡⲓⲑⲉ ⲙⲙⲟ ⲛ ϩⲁ ⲡⲉⲓ ϩⲱⲃ ⲡⲁ ⲉⲓⲱⲧ ⲇⲉ ⲡⲉϫⲁ ϥ ϫⲉ ⲙⲁⲣⲉ ⲛ ϣⲗⲏⲗ ⲁ ⲩ ⲧⲱⲟⲩⲛ ⲇⲉ ⲁ ⲩ ⲉⲡⲓⲕⲁⲗⲉⲓ ⲙ ⲡ ⲛⲟⲩⲧⲉ ϩⲓ ⲟⲩ ⲥⲟⲡ ⲉ ⲩ ϫⲱ ⲙⲙⲟ ⲥ ⲛ ⲧⲉⲓ ϩⲉ ϫⲉ ⲡ ⲛⲟⲩⲧⲉ ⲡ ⲛⲁ ⲏⲧ ⲁⲩⲱ ⲡ ϣⲁⲛⲁϩⲧⲏϥ ⲡ ⲉⲛⲧ ⲁ ϥ ϫⲟⲟⲩ ⲙ ⲡⲉϥ ⲙⲟⲛⲟⲅⲉⲛⲏⲥ ⲛ ϣⲏⲣⲉ ⲓⲏⲥⲟⲩⲥ ⲡⲉ ⲭⲣⲓⲥⲧⲟⲥ ⲡⲉⲛ ϫⲟⲉⲓⲥ ⲁ ϥ ⲙⲟⲩ ϩⲁ ⲡⲉϥ ⲡⲗⲁⲥⲙⲁ ⲉ ⲁ ϥ ⲉⲣ ⲡ ⲕⲟⲥⲙⲟⲥ ⲛ ⲣⲙ ϩⲉ ϩⲓ ⲧⲉ ⲙ ⲡⲉ ⲥⲙⲟⲩ ⲙ ⲡ ⲃⲁⲡϯⲥⲙⲁ ⲉⲧ ⲟⲩⲁⲁⲃ ⲉⲕⲉ ϣⲉⲛⲉϩⲧⲏ ⲕ ϩⲁ ⲛⲉⲕ ϩⲉⲙϩⲁⲗ ⲛⲁ ⲓ ⲉ ⲧ ⲱϩⲉ ⲉⲣⲁⲧ ⲟⲩ ϩⲙ ⲡⲉⲓ ⲙⲁ ⲙ ⲡ ⲟⲟⲩ ⲉ ⲩ ϭⲱϣⲧ ⲉⲃⲟⲗ ϩⲁ ⲑ ⲏ ⲙ ⲡⲉⲕ ⲛⲁ ⲙⲛ ⲡⲉⲕ ⲙⲛⲧ ϣⲁⲛⲁϩⲧⲏϥ ⲉ ⲧⲣⲉ ⲩ ϫⲓ ⲙ ⲡ ⲕⲱ [...] [...]</body>
</paula>