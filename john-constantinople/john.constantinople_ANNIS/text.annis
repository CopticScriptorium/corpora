0	0	sText1	ⲞⲨ ⲖⲞⲄⲞⲤ Ⲉ Ⲁ Ϥ ⲦⲀⲨⲞ Ϥ Ⲛ̅ϬⲒ ⲀⲠⲀ Ⲓ̈ⲰϨⲀⲚⲚⲎⲤ Ⲡ ⲀⲢⲬⲎⲈⲠⲒⲤⲔⲞⲠⲞⲤ Ⲛ̅ ⲔⲰ ⲤⲦⲀⲚⲦⲒⲚⲞⲨⲠⲞⲖⲒⲤ ⲈⲦⲂⲈ Ⲧ ⲘⲈⲦⲀⲚⲞⲒⲀ ⲘⲚ̅ Ⲧ Ⲉ[Ⲅ]ⲔⲢⲀⲦⲒⲀ · Ⲡ ⲙⲁⲕⲁⲣⲓⲟⲥ ⲡⲁⲩⲗⲟⲥ ⲡ ⲁⲡⲟⲥⲧⲟⲗⲟⲥ ⲛ ⲛ̅ ϩⲉⲑⲛⲟⲥ ⲡ ⲉⲛⲧ ⲁ ϥ ϣⲱⲡⲉ ⲛ̅ ⲥⲁϩ ⲛ̅ ⲧ ⲉⲕⲕⲗⲏⲥⲓⲁ ⲡ ⲉⲛⲧ ⲁ ϥ ⲁⲅⲱⲛⲓⲍⲉ ⲉ ⲧⲛ̅ⲧⲱⲛ ϥ̅ ⲉ ⲛ ⲇⲩⲛⲁⲙⲓⲥ ⲛ ⲁⲥⲱⲙⲁⲧⲟⲥ ϩⲛ̅ ⲧⲉϥ ⲡⲟⲗⲩⲧ ⲧⲓⲁ · ⲡ ⲉⲛⲧ ⲁ ϥ ϫⲉⲕ ⲡ̅ ⲡⲱⲧ̅ ⲉⲃⲟⲗ ⲁ ϥ ϩⲁⲣⲉϩ ⲉ ⲧ ⲡⲓⲥⲧⲓⲥ · ⲡ ⲉⲛⲧ ⲁ ϥ ⲣ̅ ⲟⲩⲟⲉⲓⲛ ϩⲛ̅ ⲛ̅ ⲛⲏⲥⲧⲓⲁ ϩⲛ̅ ⲟⲩ ϩⲕⲟ̅ ⲙⲛ̅ ⲟⲩ ⲉⲓ̈ⲃⲉ ⲙⲛ̅ ⲛ̅ ⲕⲓⲛⲇⲩⲛⲟⲥ · ⲡ ⲉⲛⲧ ⲁ ϥ ϩⲩⲡⲟⲙⲓⲛⲉ ⲉ ⲧⲉ ϩⲓⲏ̅ ϫⲓⲛ ⲛ̅ ⲑ ⲓⲗⲏⲙ̅ ϣⲁⲁ ϩⲣⲁⲓ̈ ⲉ ⲡ ⲓⲗⲗⲩⲣⲓⲕⲟⲛ ⲉ ϥ ⲧⲁϣⲉ ⲟⲉⲓϣ ⲙ̅ ⲡ ⲉⲩⲁⲅⲅⲉⲗⲓⲟⲛ : Ⲡⲉⲓ̈ ⲁⲅⲅⲉⲗⲟⲥ ⲉⲧ ⲏⲡ̅ ⲉ ⲡ ⲕⲁϩ · ⲁⲩⲱ ⲡⲉⲓ̈ ⲣⲱⲙⲉ ⲉⲧ ⲏⲡ ⲉ ⲧ ⲡⲉ̅ · ⲡ ⲉⲧⲉ ⲩⲛ̅ⲧⲁ ϥ ⲡⲉ ⲭ̅ⲥ̅ ⲉ ϥ ϣⲁϫⲉ ϩⲣⲁⲓ̈ ⲛ̅ϩⲏⲧ ϥ̅ · ⲡ ⲙⲁ̅ ⲛ̅ ⲟⲩⲱϩ ⲙ̅ ⲡⲉ ⲡⲛ̅ⲁ̅ ⲉⲧ ⲟⲩⲁⲁⲃ · ⲡ ⲉⲛⲧ ⲁ ⲩ ⲧⲟⲣⲡ ϥ̅ ϣⲁⲁ ⲧ ⲙⲉϩ ϣⲟⲙⲧⲉ ⲙ̅ ⲡⲉ · ⲉ ⲁ ϥ ⲥⲱⲧⲙ̅ ⲉ ϩⲉⲛ ϣⲁϫⲉ ⲙ̅ ⲙⲏⲥⲧⲏⲣⲓⲟⲛ · ⲡ ⲉⲛⲧ ⲁ ⲩ ϫⲓⲧ ϥ̅ ⲉ ⲡ ⲡⲁⲣⲁⲇⲓⲥⲟⲥ · Ⲡ ⲉⲧⲉ ⲙⲛ̅ ⲑⲉ ⲙ̅ ⲡⲁⲣϩⲓⲥⲧⲁ ⲙ̅ ⲡⲉϥ ⲙⲉ ⲙⲛ̅ ⲡⲉϥ ⲕⲱϩ ⲉϩⲟⲩⲛ ⲉ ⲡⲉ ⲭ̅ⲥ̅ · ⲡ ϥⲁⲓ̈ ⲣⲟⲟⲩϣ ⲛ ⲛ̅ ⲉⲕⲕⲗⲏⲥⲓⲁ · ⲡⲉ ϩⲣⲏⲧⲱⲣ ⲛ̅ ⲧ ⲙⲛ̅ⲧ ⲉⲩⲥⲉⲃⲏⲥ · ⲡ ⲛⲩⲙⲫⲁⲅⲱⲅⲟⲥ ⲛ̅ ⲛ ⲉⲛⲧ ⲁ ⲩ ⲡⲓⲥⲧⲉⲩⲉ ⲉ ⲡⲉ ⲭ̅ⲥ̅ · ⲡ ⲕⲩⲣⲝ̅ ⲁⲩⲱ ⲡ ⲥⲁϩ ⲛ ⲛ̅ ϩⲉⲑⲛⲟⲥ · ⲡ ⲉⲛⲧ ⲁ ϥ ⲧⲥⲁⲃⲟ ⲛ ⲉ ⲧⲉ ϩⲓⲏ̅ ⲛ̅ ⲃⲱⲕ ⲉϩⲣⲁⲓ̈ ⲉ ⲧ ⲡⲉ · ⲡⲉϫⲁ ϥ ϫⲉ ϯ ⲱϥⲉ ⲙ̅ ⲡⲁ ⲥⲱⲙⲁ̅ · ϯ ⲉⲓ̈ⲣⲉ ⲙ̅ⲙⲟ ϥ ⲛ̅ ϩⲙ̅ϩⲁⲗ · ⲙⲏⲡⲱⲥ ⲁ ⲓ̈ ⲧⲁϣⲉ ⲟⲉⲓϣ ⲛ̅ ϩⲉⲛ ⲕⲟⲟⲩⲉ ⲧⲁ ϣⲱⲡⲉ ⲁⲛⲟⲕ ⲛ̅ ϫⲟⲟⲩⲧ̅ · Ⲉϣϫⲉ ⲁ ⲡⲉⲓ ⲣⲱⲙⲉ ϭⲉ ⲉⲧ ⲟⲩⲁⲁⲃ ⲉⲧⲉ ⲩⲛ̅ⲧⲁ ϥ ⲙ̅ⲙⲁⲩ ⲙ̅ ⲡⲉⲓ̈ ⲙⲏⲏϣⲉ ⲛ ⲁⲣⲉⲧⲏ̅ ⲡⲉ ⲛⲧ ⲁ ϥ ϫⲟⲟ ⲥ ϩⲛ̅ ⲟⲩ ⲡⲁⲣⲣⲏⲥⲓⲁ̅ ϫⲉ ϯ ⲥⲟⲟⲩⲛ ⲁⲛ ⲛ̅ ⲗⲁⲁⲩ ⲁⲛⲟⲕ ⲉ ⲁ ⲓ̈ ⲁⲁ ϥ · ⲁ ϥ ⲣ̅ ϩⲟⲧⲉ ⲁⲩⲱ ⲁ ϥ ϣⲁϫⲉ ⲛ̅ ⲧⲉⲓ̈ ϩⲉ · ⲉⲓ̈ⲉ ⲟⲩ ⲡ ⲉⲧ ⲛ̅ ⲛ ⲁⲁ ϥ ⲁⲛⲟⲛ ⲛⲉⲓ̈ ⲧⲁⲗⲁⲗⲁⲓⲡⲱⲣⲟⲥ ⲛⲁⲓ̈ ⲉ ⲙⲡ ⲟⲩ ⲕⲁⲧⲟⲣⲑⲟⲩ ⲛ̅ ⲗⲁⲁⲩ ⲛ ⲁⲣⲉⲧⲏ̅ · Ⲟⲩⲕ ⲟⲩⲛ ⲡ ⲉⲧ ⲉϣϣⲉ ⲉⲣⲟ ⲛ ⲡⲉ ⲉ ⲧⲣⲉ ⲛ ⲣⲟⲉⲓⲥ ⲛ̅ ⲧⲛ̅ ϣⲗⲏⲗ ⲛ̅ ⲟⲩⲟⲉⲓϣ ⲛⲓⲙ · ⲛ̅ ⲧⲛ̅ ⲁⲓ̅ⲧⲓ ⲙ̅ ⲡ ⲛⲟⲩⲧⲉ ⲛ ⲟⲩ ⲛⲟⲩϥ ⲁⲛ ⲟⲩⲇⲉ ⲟⲩ ϩⲁⲧ ⲟⲩⲇⲉ ⲗⲁⲁⲩ ⲙ̅ ⲙⲛⲧ̅ ⲣⲙ̅ ⲙ ⲁⲟ̅ ⲛ̅ⲧⲉ ⲡⲉⲓ ⲕⲟⲥⲙⲟⲥ ⲁⲗⲗⲁ ⲛ̅ ⲧ ⲙⲛ̅ⲧ ⲣⲙ̅ ⲙ ⲁⲟ̅ ⲛ ⲙ̅ ⲡⲏⲩⲉ ⲙⲁⲩⲁⲁ ⲥ · ⲁⲩⲱ ⲉ ⲧⲣⲉ ⲛ ⲉⲩⲫⲣⲁⲛⲉ ⲉϫⲙ̅ ⲡ ϫⲟⲉⲓⲥ · Ϣⲁⲣⲉ ϩⲟⲓ̈ⲛⲉ ⲙⲉⲛ ⲉⲩⲫⲣⲁⲛⲉ ⲉϫⲛ̅ ⲟⲩ ⲙⲛ̅ⲧ ⲣⲙ̅ ⲙ ⲁⲟ̅ · ϩⲉⲛ ⲕⲟⲟⲩⲉ ⲇⲉ ⲉϫⲛ̅ ϩⲉⲛ ⲙⲁ̅ ⲛ̅ ⲥⲱ ⲙⲛ̅ ϩⲉⲛ ϭⲓⲛ ⲟⲩⲟⲟⲙ · ⲁⲩⲱ ϩⲉⲛ ⲕⲟⲟⲩⲉ ⲉϫⲛ̅ ⲟⲩ ⲥⲁ̅ ⲙⲛ̅ ⲟⲩ ⲉⲟⲟⲩ ⲛ̅ⲧⲉ ⲡ ⲕⲟⲥⲙⲟⲥ · ⲧ ⲡⲁⲣⲑⲉⲛⲟⲥ ⲇⲉ ⲛ̅ⲧⲟⲥ ⲙⲁⲣⲉ ⲥ ⲉⲩⲫⲣⲁⲛⲉ ⲉϫⲙ̅ ⲡ ϫⲟⲉⲓⲥ · ⲁⲩⲱ ⲙⲁⲣⲉ ⲥ ϣⲓⲛⲉ ⲛ̅ⲥⲁ ⲡ ⲧⲁⲓ̈ⲟ̅ ⲡⲉ ⲉⲃⲟⲗ ϩⲓⲧⲟⲟⲧ ϥ̅ ⲉ ⲥ ϫⲱ ⲙ̅ⲙⲟ ⲥ ϫⲉ ⲉⲣⲉ ⲡⲁ ⲧⲙⲁⲉⲓ̈ⲟ ϩⲁⲧⲏ ⲕ · ⲙⲛ̅ ⲗⲁⲁⲩ ⲉ ⲛⲉ ϭⲱⲱ ϥ ⲏ̅ ⲉ ϥ ⲥⲏϣ ⲛ̅ ⲑ ⲉ ⲛ̅ ⲧⲉ ⲯⲩⲭⲏ ⲉⲧ ⲙⲏϩ ⲙ̅ ⲡⲁⲑⲟⲥ · Ⲉⲧⲃⲉ ⲡⲁⲓ̈ ⲡ ⲉⲧ ⲉϣϣⲉ ⲡⲉ ⲉ ⲧⲣⲉ ⲛ ϥⲓ ⲡ ⲣⲟⲟⲩϣ ϩⲁ ⲧⲉⲛ ⲯⲩⲭⲏ · ⲛ̅ ⲟⲩⲟⲉⲓϣ ⲛⲓⲙ ⲁⲩⲱ ⲉ ⲧⲣⲉ ⲛ ϫⲟⲟ ⲥ ⲛ̅ ⲑ ⲉ ⲙ̅ ⲡ̅ ⲡ ⲉⲧ ⲟⲩⲁⲁⲃ ⲇⲁⲩⲉⲓⲇ ϫⲉ ⲡ ϫⲟⲉⲓⲥ ϯ ⲛ̅ ⲟⲩ ϭⲟⲙ ⲉ ⲡⲁ ⲥⲁ̅ · ϫⲉⲕⲁⲥ ϩⲙ̅ ⲡ ⲧⲣⲉ ⲡ ⲛⲩⲙⲫⲓⲟⲥ ⲑⲉⲱⲣⲉⲓ̅ ⲙ̅ ⲡ ⲥⲁ ⲛ̅ ⲧⲉ ⲯⲩⲭⲏ ⲉϥⲉ ϫⲟⲟ ⲥ ϫⲉ ⲛⲁⲛⲟⲩ ⲧⲏⲣ ⲉ ⲧⲁ ϣⲃⲉⲉⲣⲉ ⲁⲩⲱ ⲙⲛ̅ ⲗⲁⲁⲩ ⲛ̅ ϫⲃⲓⲛ ⲛ̅ϩⲏⲧ ⲉ · Ⲁⲗⲗⲁ ⲕⲁⲛ ⲉⲣϣⲁⲛ ⲕⲁⲧⲟⲣⲑⲟⲩ ⲛ̅ ⲧ ⲁⲣⲉⲧⲏ̅ ϯ ϩⲧⲏ̅ ⲉ ⲧⲙ̅ ϫⲓⲥⲉ ⲛ̅ ϩⲏⲧ̅ ⲉϫⲙ̅ ⲡⲟⲩ ⲥⲁ̅ · ⲙⲏⲡⲟⲧⲉ ⲛ̅ⲧⲉ ⲡ ⲛⲟⲩⲧⲉ ⲕⲧⲉ ⲡⲉϥ ϩⲟ̅ ⲥⲁⲃⲟⲗ ⲙ̅ⲙⲟ̅ ⲉⲧⲃⲉ ⲧ ⲙⲛⲧ̅ ϫⲁⲥⲓ ϩⲏⲧ · ⲟⲩ ⲅⲁⲣ ⲡ ⲉⲧⲉⲣ ⲁ ϣ ⲁⲁ ϥ ⲕⲁⲧⲁ ⲡⲉ ⲙϣⲁ̅ ⲛ̅ ⲛ ⲉ ⲛⲧ ⲁ ⲡ ⲉⲧ ⲙ̅ⲙⲁⲩ ϩⲩⲡⲟⲙⲓⲛⲉ ⲉⲣⲟ ⲟⲩ ϩⲁⲣⲟ̅ · ⲁ ϥ ⲑⲃ ⲃⲓⲟ ϥ ⲉⲧⲃⲏⲏⲧ ⲉ ⲁ ϥ ϯ ⲙ̅ ⲡⲉϥ ⲥⲛⲟϥ ⲉⲧ ⲟⲩⲁⲁⲃ ⲛ ⲁⲥⲟⲩ ϩⲁⲣⲟ̅ · Ⲡ ⲉⲧ ϯ ϩⲣⲉ ⲛ̅ ⲥⲁⲣⲝ̅ ⲛⲓⲙ ⲁ ϥ ⲛⲏⲥⲧⲉⲩⲉ ϩⲛ̅ ⲧ ⲥⲁⲣⲝ̅ ⲉⲧⲃⲏⲏⲧ ⲉ · ⲡ ⲉⲛⲧ ⲁ ϥ ⲧⲁⲙⲉⲓ̈ ⲉ ⲡⲉ ϩⲗⲟϭ ⲙ̅ ⲡ ⲉⲃⲓⲱ̅ · ⲁ ϥ ϫⲓ ϯⲡⲉ ⲛ ⲟⲩ ⲥⲓϣⲉ ⲉⲧⲃⲏⲏⲧ ⲉ · ⲡ ⲉⲧ ⲕⲟⲥⲙⲉⲓ ⲛ ⲧ̅ ⲡⲉ ϩⲙ̅ ⲡⲉ ⲭⲟⲣⲟⲥ ⲛ ⲛ̅ ⲥⲓⲟⲩ · ⲁ ϥ ⲫⲟⲣⲉⲓ ⲛ ⲟⲩ ⲕⲗⲟⲙ ⲛ̅ ϣⲟⲛⲧⲉ ⲉⲧⲃⲏⲏⲧ ⲉ · ⲉ ⲁ ϥ ϣⲱⲡⲉ ⲛ ⲥ̅ⲧⲙⲏⲧ̅ ϣⲁⲁ ϩⲣⲁⲓ̈ ⲉ ⲡ ⲙⲟⲩ · ⲟⲩ ⲙⲟⲩ ⲇⲉ ⲛ̅ ⲥ⳨ⲟ̅ⲥ̅ · Ⲟⲩⲕ ⲟⲩⲛ ⲡ ⲉⲧ ⲉϣϣⲉ ⲁⲛ ⲡⲉ ⲉ ⲧⲣⲉ ⲛ ϣⲟⲩϣⲟⲩ ⲙ̅ⲙⲟ ⲛ ϩⲛ̅ ⲛⲁⲓ̈ · ⲁⲗⲗⲁ ⲉ ⲧⲣⲉ ⲛ ⲧⲟⲉⲓⲧ̅ ⲛ̅ ⲧⲛ̅ ⲣⲓⲙⲉ ⲛ̅ ⲧⲛ̅ ⲥⲱⲧⲙ ⲥⲁ ⲡ ⲉⲧ ϫⲱ ⲙ̅ⲙⲟ ⲥ ϫⲉ ⲙ̅ⲕⲁϩ ⲛ̅ ϩⲏⲧ ⲉϫⲛ̅ ⲛ ⲉⲧⲉ ⲧⲛ̅ ϫⲱ ⲙ̅ⲙⲟ ⲟⲩ ϩⲛ̅ ⲛⲉⲧⲛ̅ ϩⲏⲧ̅ ϩⲓϫⲛ̅ ⲛ ⲉⲧ ⲙ̅ ⲙⲁ̅ ⲛ ⲛ̅ⲕⲟⲧⲕ̅ · ϫⲉⲕⲁⲥ ⲛⲉ ⲛⲧ ⲁ ⲛ ⲁⲁ ⲩ ϩⲙ̅ ⲡⲉ ϩⲟⲟⲩ ⲉ ⲛⲁ ⲣ̅ ⲡⲉⲩ ⲙⲉⲉⲩⲉ ϩⲛ̅ ⲧⲉ ⲩϣⲏ̅ · ⲛ̅ ⲧⲛ̅ ⲁϣ ⲁϩⲟⲙ ⲉϩⲣⲁⲓ̈ ⲉϫⲱ ⲟⲩ · Ⲧⲁⲓ̈ ⲧⲉ ⲑ ⲉ ⲛ̅ⲧ ⲁ ϥ ⲁⲁ ⲥ ⲛ̅ϭⲓ ⲁⲭⲁⲃ ⲛ̅ⲧⲉⲣⲉ ϥ ⲙ̅ⲕⲁϩ ⲛ̅ ϩⲏⲧ̅ · ⲁ ϥ ⲛⲏⲥⲧⲉⲩⲉ ⲁ ϥ ⲙⲟⲣ ϥ̅ ⲛ ⲟⲩ ϭⲟⲟⲩⲛⲉ · ⲁⲩⲱ ⲟⲩ ⲡⲉ ⲛⲧ ⲁ ⲡ ϫⲟⲉⲓⲥ ϫⲟⲟ ϥ ⲉⲧⲃⲏⲏⲧ ϥ̅ ⲛ̅ ⲛⲁ ⲉⲓ̈ⲛⲉ ⲛ ⲧ̅ ⲕⲁⲕⲓⲁ ⲉϩⲣⲁⲓ̈ ⲉϫⲱ ϥ ϩⲛ̅ ⲛⲉϥ ϩⲟⲟⲩ · ⲉⲧⲃⲉ ⲡⲁⲓ̈ ⲣⲱ̅ ⲁ ⲡ ⲥⲱⲧⲏⲣ ⲙⲁⲅⲁⲣⲓⲍⲉ ⲛ̅ ⲛ ⲉⲧ ⲣⲓⲙⲉ · ⲛ ⲉⲧ ⲣⲓⲙⲉ ⲁⲛ ⲉϫⲛ̅ ⲟⲩ ⲕⲱⲱⲛⲥ̅ ⲏ̅ ⲡ ⲟⲥⲉ ⲛ̅ ϩⲉⲛ ⲭⲣⲏⲙⲁ · ⲁⲗⲗⲁ ⲉϩⲣⲁⲓ̈ ⲉϫⲛ̅ ⲛⲉⲩ ⲛⲟⲃⲉ · Ⲁϫⲓ ⲥ ϩⲱⲱ ⲕ ⲛ̅ ⲑ ⲉ ⲛ̅ ⲇⲁⲩⲉⲓⲇ ϫⲉ ϯ ⲛⲁ ϫⲱⲕⲙ̅ ⲙ̅ ⲡⲁ ϭⲗⲟϭ ⲕⲁⲧⲁ ⲟⲩϣⲏ ⲟⲩϣⲏ · ϯ ⲛⲁ ϩⲱⲣⲡ̅ ⲙ̅ ⲡⲁ ⲡⲣⲏϣ ϩⲛ̅ ⲛⲁ ⲣⲙ̅ⲉⲓ̈ⲟⲟⲩⲉ · ⲁⲩⲱ ⲟⲛ ϫⲉ ⲁ ⲛⲁ ⲃⲁⲗ ⲧⲁⲩⲟ̅ ⲉϩⲣⲁⲓ̈ ⲛ̅ ϩⲉⲛ ⲟⲑⲉ ⲙ̅ ⲙⲟⲟⲩ ⲉⲃⲟⲗ ϫⲉ ⲙ̅ⲡ ⲟⲩ ϩⲁⲣⲉϩ ⲉ ⲡⲉⲕ ⲛⲟⲙⲟⲥ · ⲉ ⲓ̈ ⲱ̅ ⲉⲃⲟⲗ ⲙ̅ ⲡ ⲧⲱⲗⲙ̅ ϩⲓⲧⲛ̅ ⲛ̅ ⲣⲙ̅ⲉⲓ̈ ⲟⲟⲩⲉ · ϩⲓⲟⲩⲉ ⲉϩⲟⲩⲛ ϩⲛ̅ ⲧⲉⲕ ⲙⲉⲥⲧ ϩⲏⲧ̅ · ϫⲓ ⲛⲁ ⲕ ⲙ̅ⲡⲣ̅ ⲡ ⲙⲉⲉⲩⲉ ⲛ̅ ⲛⲉⲕ ⲛⲟⲃⲉ · ⲉⲛⲧ ⲁ ⲕ ⲁⲁ ⲩ · ⲁ ⲩ ϭⲱⲣϭ̅ ⲉⲣⲟ ⲕ ⲛ̅ ⲟⲩⲟⲉⲓϣ ϩⲓⲧⲛ̅ ⲛⲉⲕ ⲃⲁⲗ · Ⲁ ⲕ ⲟⲩⲱⲛ̅ ⲛ̅ ⲛⲉⲕ ϣⲟⲩϣⲧ̅ ⲛ̅ ⲟⲩⲟⲉⲓϣ ⲕⲁⲕⲱⲥ · ⲁ ⲕ ⲡⲗⲁⲡⲧⲉⲓ̅ ⲛ̅ ⲧⲉⲕ ⲯⲩⲭⲏ ϩⲛ̅ ⲛⲉⲕ ⲃⲁⲗ · ⲛ̅ ⲃⲁⲗ ⲉⲛⲧ ⲁ ⲩ ⲛⲁⲩ ⲕⲁⲕⲱⲥ · ⲑⲉⲣⲁⲡⲉⲩⲉ ⲙ̅ⲙⲟ ⲟⲩ ⲧⲉⲛⲟⲩ ϩⲓⲧⲛ̅ ⲛ̅ ⲣⲙ̅ⲉⲓ̈ⲟⲟⲩⲉ · ⲁⲩⲱ ϣⲧⲁⲙ ⲛ̅ ⲛⲉⲕ ϣⲟⲩϣⲧ̅ ⲉ ⲧⲙ̅ ⲑⲉⲱⲣⲉⲓ ⲛ̅ ⲕⲉ ⲥⲟⲡ̅ ⲛ̅ ϩⲉⲛ ⲡ ⲉⲧ ϣⲟⲩⲉⲓⲧ̅ · ϫⲉ ⲛⲉ ⲕ ϩⲉ ⲉϩⲣⲁⲓ̈ ⲉ ⲩ ⲥⲩⲛⲏⲑⲓⲁ ⲉ ⲥ ϩⲟⲟⲩ · Ϣⲁⲣⲉ ⲧ ⲥⲩⲛⲏⲑⲓⲁ ⲅⲁⲣ ⲥⲉ ⲕ ⲡ ⲉⲧ ⲛⲁ ⲟⲩⲁϩ ϥ̅ ⲛ̅ⲥⲱ ⲥ ⲉϩⲣⲁⲓ̈ ⲉ ϩⲉⲛ ⲛⲟϭ ⲛ̅ ⲛⲟⲃⲉ · ⲁ ⲕ ⲫⲟⲣⲉⲓ ⲛ̅ ⲟⲩ ϩⲃ̅ⲥⲱ̅ ⲉ ⲥ ⲡⲣ̅ⲉⲓ̈ⲱⲟⲩ ϯ ϩⲧⲏ ⲕ ⲉⲣⲟ ⲕ ⲉ ⲧⲙ̅ ϩⲙⲟⲟⲥ ⲉϩⲣⲁⲓ̈ ϩⲙ̅ ⲙⲁ̅ ⲛⲓⲙ ⲙⲏⲡⲟⲧⲉ ⲛ ⲥ̅ ⲧⲱⲗⲙ̅ · ⲉⲕϣⲁⲛ ⲕⲁⲧⲁ ⲫⲣⲟⲛⲉⲓ ⲅⲁⲣ ⲙ̅ ⲡ ϣⲟⲣⲡ̅ ⲛ̅ ⲧⲱⲗⲙ̅ ⲙⲛ̅ ⲡ ⲙⲉϩ ⲥⲛⲁⲩ ⲙⲛ̅ ⲡ ⲙⲉϩ ϣⲟⲙⲛ̅ⲧ̅ ⲗⲟⲓⲡⲟⲛ ϩⲱⲥ ⲉ ⲁ ⲧ ϩⲟⲓ̈ⲧⲉ ⲧⲱⲗⲙ̅ ⲧⲏⲣ ⲥ̅ · ⲙⲉ ⲕ ϫⲛⲁⲁⲩ ⲉ ϩⲙⲟⲟⲥ ⲉϩⲣⲁⲓ̈ ϩⲙ̅ ⲙⲁ̅ ⲛⲓⲙ ⲉ ϥ ϫⲁϩⲙ̅ · Ⲟⲩ ϭⲉ ⲡ ⲉⲧ ⲛ̅ ⲛⲁ ⲁ ϥ ⲧⲉⲭⲣⲓⲁ ⲧⲉⲛⲟⲩ ϣⲗⲏⲗ ⲉ ϥ ϭⲙ̅ϭⲟⲙ · ⲙⲏⲡⲟⲧⲉ ⲛ ⲅ̅ ϫⲱⲣⲡ̅ ⲉ ⲩ ⲱⲛⲉ ϩⲛ̅ ⲧⲉⲕ ⲟⲩⲉⲣⲏⲧⲉ · ⲁⲩⲱ ϫⲉⲕⲁⲥ ⲉⲣⲉ ⲡ ⲁⲅⲅⲉⲗⲟⲥ ⲙ̅ ⲡ ϫⲟⲉⲓⲥ ⲕⲱⲧⲉ ⲉⲣⲟ ⲕ ⲛ ϥ̅ ⲛⲁϩⲙⲉ ⲕ · ⲛ ⲅ̅ ϭⲙ̅ϭⲟⲙ ϩⲱⲱ ⲕ ⲉ ϫⲟⲟ ⲥ ϫⲉ ⲡ ⲁⲅⲅⲉⲗⲟⲥ ⲉⲧ ⲛⲟⲩϩⲙ̅ ⲙ̅ⲙⲟ ⲓ̈ ⲉⲃⲟⲗ ϩⲙ̅ ⲡ ⲉⲑ ⲟⲟⲩ ⲛⲓⲙ · Ⲁⲩⲱ ϫⲉⲕⲁⲥ ϩⲱⲱ ⲕ ⲉⲣⲉ ⲡ ⲁⲅⲅⲉⲗⲟⲥ ⲙⲟⲩⲧⲉ ⲉⲣⲟ ⲕ ⲉⲃⲟⲗ ϩⲛ̅ ⲧ ⲡⲉ̅ ⲛ̅ ⲑ ⲉ ⲛ ⲁⲃⲣⲁϩⲁⲙ · ⲕⲁⲓ ⲅⲁⲣ ⲛ ⲁⲅⲅⲉⲗⲟⲥ ⲥⲉ ⲙⲉ̅ ⲛ̅ ⲛ ⲉⲧ ⲙⲉ̅ ⲙ̅ ⲡⲉⲩ ϫⲟⲉⲓⲥ ⲙ̅ⲙⲓⲛ ⲙ̅ⲙⲟ ⲟⲩ · ⲡⲉϫⲁ ϥ ϫⲉ ϫⲓ ⲛ̅ ⲟⲩ ⲯⲁⲗⲙⲟⲥ ⲛ̅ⲧⲉⲧⲛ̅ ϯ ⲛ ⲟⲩ ⲧⲩⲙⲡⲁⲛⲟⲛ · ⲟⲩ ⲯⲁⲗⲧⲏⲣⲓⲟⲛ ⲉ ϥ ⲛⲟⲧⲙ̅ ⲙⲛ̅ ⲟⲩ ⲕⲓⲑⲁⲣⲁ · ⲟⲩⲁ̅ ⲡⲉ ϣⲁ ⲕ ϫⲓⲧ ϥ̅ ⲥⲉ ⲁⲡⲉⲧⲉⲓ̅ ⲙ̅ⲙⲟ ⲕ ⲛ̅ ϣⲟⲙⲛⲧ̅ · Ⲕⲁⲓ ⲅⲁⲣ ⲉ ⲛ ⲥⲩⲛϩⲓⲥⲧⲁ̅ ⲉⲃⲟⲗ ϩⲛ̅ ϣⲟⲙⲛ̅ⲧ̅ ⲛ̅ ⲑ ⲉ ⲉⲧ ⲉⲣⲉ ⲡ ⲁⲡⲟⲥⲧⲟⲗⲟⲥ ϫⲱ ⲙ̅ⲙⲟ ⲥ ϫⲉ ⲉϥⲉ ϩⲁⲣⲉϩ ⲉ ⲡ ⲉⲧ ⲙ̅ ⲡⲛⲁ̅ ⲉ ϥ ⲟⲩⲟϫ ⲙⲛ̅ ⲧⲉⲧⲛ̅ ⲯⲩⲭⲏ̅ ⲙⲛ̅ ⲡⲉⲧⲛ̅ ⲥⲱⲙⲁ · ⲡⲉ ⲯⲁⲗ ⲧⲏⲣⲓⲟⲛ ⲙⲉⲛ ⲡⲉ ⲡⲉ ⲡⲛⲁ̅ · ⲧ ⲕⲓⲑⲁⲣⲁ ⲇⲉ ⲧⲉ ⲧⲉ ⲯⲩⲭⲏ̅ · ⲡ ⲧⲩⲡⲡⲁⲛⲟⲛ ⲇⲉ ⲟⲩ ϣⲁⲁⲣ̅ ⲉ ϥ ⲙⲟⲟⲩⲧ̅ ⲡ ⲉⲧ ϩⲓⲱⲱ ϥ · ⲙⲟⲩⲟⲩⲧ ϭⲉ ⲛ ⲧ̅ ⲥⲁⲣⲝ̅ · ⲧⲁⲣⲉ ⲕ ⲉϣ ϭⲙ̅ϭⲟⲙ ⲉ ⲥⲙⲟⲩ ⲉ ⲡ ϫⲟⲉⲓⲥ ϩⲛ̅ ⲟⲩ ⲧⲩⲙⲡⲁⲛⲟⲛ ⲙⲛ̅ ⲟⲩ ⲭⲟⲣⲟⲥ · Ⲕⲁⲓ ⲅⲁⲣ ⲛ̅ⲧⲟϥ ⲡ ϫⲟⲉⲓⲥ ⲁ ϥ ⲙⲟⲩϩ ⲛ̅ ⲧ ⲥⲁⲣⲝ̅ ϩⲁⲣⲟ ⲕ · ϭⲱϣⲧ̅ ⲙⲏⲡⲱⲥ ⲛ ϥ̅ ϫⲟⲟ ⲥ ⲛⲁ ⲕ ϫⲉ ⲟⲩ ⲡⲉ ⲡ ϩⲏⲩ ⲙ̅ ⲡⲁ ⲥⲛⲟϥ · ⲟⲩ ϭⲉ ⲡ ⲉⲧ ⲕ̅ ⲛⲁ ϣ ⲧⲟⲩⲉⲓⲟ ϥ ⲙ̅ ⲡ ⲉⲛⲧ ⲁ ϥ ϣⲉⲡ ⲛⲉⲓ̈ ϩⲓⲥⲉ ⲧⲏⲣ ⲟⲩ ϩⲁⲣⲟ ⲕ · Ϣⲱⲡⲉ ⲛ ⲟⲩ ϣⲏⲛ ⲛ̅ ⲣⲉϥ ϯ ⲕⲁⲣⲡⲟⲥ ⲧⲁⲣⲉ ⲡⲉ ⲥⲙⲟⲩ ⲙ̅ ⲡ ϫⲟⲉⲓⲥ ϣⲱⲡⲉ ϩⲓϫⲱ ⲕ · ϯ ⲕⲁⲣⲡⲟⲥ ⲕⲁⲧⲁ ⲧⲉⲕ ϭⲟⲙ · ⲉϣϫⲉ ⲙⲛ̅ ϣ ϭⲟⲙ ⲙ̅ⲙⲟ ⲕ ⲉ ϯ ϣⲉ̅ ⲉⲧⲉ ⲡ ⲧⲉ ⲗⲓⲟⲛ ⲡⲉ ⲕⲁⲛ ϯ ⲥⲉ̅ ⲉⲧⲉ ⲧ ⲡⲁϣⲉ ⲧⲉ · ⲉϣϫⲉ ⲡⲁⲓ̈ ϩⲟⲣϣ̅ ⲛⲁϩⲣⲁ ⲕ ⲕⲁⲛ ϯ ⲙⲁⲁⲃ ⲉⲧⲉ ⲡ ⲟⲩⲱ ⲛ̅ ⲛ̅ ϣⲟ ⲙⲛⲧ̅ ⲡⲉ · ⲙⲟⲛⲟⲛ ⲁⲣⲓⲣⲉ ⲕⲁⲧⲁ ⲧⲉⲕ ϭⲟⲙ · ϫⲉ ⲛⲉ ⲕ ϣⲱⲡⲉ ⲁϫⲛ̅ ⲕⲁⲣⲡⲟⲥ ⲛ̅ ⲥⲉ ⲕⲟⲟⲣⲉ ⲕ ⲛ̅ ⲥⲉ ⲛⲟϫ ⲕ̅ ⲉ ⲡ ⲕⲱϩⲧ̅ · Ⲉϣϫⲉ ⲕ ⲛⲁ ϣⲱⲡⲉ ⲁⲛ ⲛ̅ ⲟⲩ ⲥⲕⲉⲩⲟⲥ ⲛ̅ ⲛⲟⲩⲃ ϩⲓ ϩⲁⲧ̅ · ⲙ̅ⲡⲣ̅ ϣⲱⲡⲉ ⲟⲛ ⲛ̅ ϣⲉ ϩⲓ ⲭⲟⲣⲧⲟⲥ ϩⲓ ⲣⲟⲟⲩⲉ · ⲉⲧⲉ ⲛⲁⲓ̈ ⲛⲉ ⲑ ⲩⲗⲏ ⲙ̅ ⲡ ⲕⲱϩⲧ̅ · ⲙ̅ⲡⲣ̅ ⲣ̅ ⲛⲉ ϩⲃⲏⲩⲉ ⲉⲧⲉⲣⲉ ⲡ ⲛⲟⲩⲧⲉ ⲙⲟⲥⲧⲉ ⲙ̅ⲙⲟ ⲟⲩ ϫⲉ ⲛⲉ ⲩ ⲁϩⲉ ⲣⲁⲧ ⲟⲩ ⲉⲣⲟ ⲕ ⲙ̅ ⲡⲉ ϩⲟⲟⲩ ⲙ̅ ⲡ ϩⲁⲡ̅ ⲛ̅ ⲑ ⲉ ⲛ ⲟⲩ ϩⲓⲕⲱⲛ · Ⲛ ⲅ̅ ⲁⲣⲭⲉⲓ ⲗⲟⲓⲡⲟⲛ ⲉ ϩⲟⲙⲟⲗⲟⲅⲉⲓ ⲙ̅ⲙⲟ ⲟⲩ ϩⲙ̅ ⲡ ⲙⲁ̅ ⲉⲧ ⲙ̅ⲙⲁⲩ ⲭⲱⲣⲓⲥ ⲙⲛⲧ̅ⲣⲉ · ⲭⲱⲣⲓⲥ ⲕⲁⲧⲏⲅⲟⲣⲟⲥ ⲭⲱⲣⲓⲥ ⲁⲡⲟⲇⲓⲝⲓⲥ · ϩⲙ̅ ⲡ ⲧⲣⲉ ⲕ ⲑⲉⲱⲣⲉⲓ ⲛ̅ ⲛ ⲉ ⲛⲧ ⲁ ⲕⲁⲁ ⲩ ⲧⲏⲣ ⲟⲩ · ⲙⲛ̅ ⲛ ⲉⲛⲧ ⲁ ⲕ ϫⲟⲟⲩ ϩⲛ̅ ⲟⲩ ⲙⲛ̅ⲧ ⲁⲧ ϯ ϩⲧⲏ ϥ ⲉ ⲩ ⲍⲱⲕⲣⲁⲫⲉⲓ ⲙ̅ ⲡⲉ ⲙⲧⲟ̅ ⲉⲃⲟⲗ ⲛ̅ ⲛⲉⲕ ⲃⲁⲗ · ⲣⲓⲙⲉ ϩⲁ ⲑ ⲏ̅ ⲙ̅ ⲡ ⲕⲉⲣⲟⲥ ϫⲉ ⲛⲉ ⲕ ⲥⲱⲧⲙ̅ ϩⲙ̅ ⲡ ⲙⲁ̅ ⲉⲧ ⲙ̅ⲙⲁⲩ ϫⲉ ⲡ ⲕⲁⲓⲣⲟⲥ ⲁⲛ ⲡⲉ ⲡⲁⲓ̈ ⲙ̅ ⲙⲉ ⲧⲁⲛⲟⲓ̈ · ⲙⲛ̅ ⲙⲉⲧⲁⲛⲟⲓⲁ ⲅⲁⲣ ϣⲟⲟⲡ ⲙ̅ ⲡⲉⲓ ⲙⲁ̅ · Ϩⲟⲥⲟⲛ ⲟⲩⲛ̅ⲧⲁ ⲛ ⲡ ⲕⲁⲓⲣⲟⲥ ⲙⲁⲣ ⲛ̅ ⲣ̅ ϩⲱⲃ · ⲉⲣϣⲁⲛ ⲡ ⲕⲁⲓⲣⲟⲥ ⲃⲱⲕ ⲛ̅ⲧⲟⲟⲧ ⲛ̅ · ⲙⲛ̅ ⲑ ⲉ ⲉ ⲧⲣⲉ ⲛ ϩⲉ̅ ⲉ ⲕⲉ ⲕⲉⲣⲟⲥ · ⲉⲧⲃⲉ ⲡⲁⲓ̈ ϭⲉ ⲡ ⲙⲁⲕⲁⲣⲓⲟⲥ ⲡⲁⲩⲗⲟⲥ ϯ ⲥⲃⲱ̅ ⲛⲁ ⲛ ⲉ ϥ ϫⲱ ⲙ̅ⲙⲟ ⲥ ϫⲉ ⲉ ⲛ ϩⲟⲥⲟⲛ ⲉ ⲩⲛ̅ⲧⲁ ⲛ ⲙ̅ⲙⲁⲩ ⲙ̅ ⲡⲉ ⲟⲩⲟⲉⲓϣ ⲙⲁⲣ ⲛ̅ ⲉⲓ̈ⲣⲉ ⲙ̅ ⲡ ⲉⲧ ⲛⲁⲛⲟⲩ ϥ · ⲁⲩⲱ ⲟⲛ ϫⲉ ⲉⲓⲥ ⲡⲉ ⲟⲩⲟ̅ⲉⲓϣ ⲧⲉⲛⲟⲩ ⲉⲧ ϣⲏⲡ̅ · Ⲙⲁⲣ ⲛ̅ ⲣⲓⲙⲉ ⲉϫⲛ̅ ⲛⲉⲛ ϩⲃⲏⲩⲉ ⲉⲛⲧ ⲁ ⲛ ⲁⲁ ⲩ ⲕⲁⲕⲱⲥ · ⲙⲁⲣⲉ ⲛⲉⲛ ⲣⲙ̅ⲉⲓ̈ⲟⲟⲩⲉ ϣⲟⲩⲟ̅ ⲉϫⲛ̅ ⲛⲉⲛ ⲟⲩⲟϭⲉ · ⲙⲁⲣ ⲛ̅ ϩⲓⲟⲩⲉ ⲉϩⲟⲩⲛ ϩⲛ̅ ⲛⲉⲛ ⲙⲉⲥⲧ̅ ϩⲏⲧ̅ · ϫⲉⲕⲁⲥ ⲉ ⲛⲁ ⲣ̅ ⲃⲟⲗ ⲉ ⲡ ⲣⲓⲙⲉ ⲙⲛ̅ ⲡ ϭⲁϩϭϩ̅ ⲛ ⲛ̅ ⲟⲃϩⲉ ϩⲙ̅ ⲡ ⲙⲁ̅ ⲉⲧ ⲛ̅ ⲛⲁ ⲃⲱⲕ ⲉⲣⲟ ϥ · Ⲙⲁⲣ ⲛ̅ ⲣⲓⲙⲉ ⲟⲛ ⲛ̅ ⲑ ⲉ ⲛ̅ ⲇⲁⲩⲉⲓⲇ · ϫⲉⲕⲁⲥ ⲉ ⲩ ⲛⲁ ⲙⲁⲅⲁⲣⲓⲍⲉ ⲙ̅ⲙⲟ ⲛ · ⲛ̅ⲧ ⲁ ϥ ⲣⲓⲙⲉ ⲁⲛ ⲛ̅ ⲧⲉⲓ̈ ϩⲉ ⲙ̅ⲙⲁⲧⲉ ϩⲁⲡⲗⲱⲥ · ⲁⲗⲗⲁ ⲁ ϥ ϫⲉⲕⲙ̅ ⲡⲉϥ ϭⲗⲟϭ ϩⲛ̅ ⲛⲉϥ ⲣ ⲙ̅ⲉⲓ̈ⲟⲟⲩⲉ · ⲉ ϥ ⲟ̅ ⲛ ⲟⲩϣⲏ̅ ⲛ̅ ⲣⲟⲉⲓⲥ · ⲟⲩ ⲟⲩϣⲏ ⲛ̅ ⲟⲩⲱⲧ̅ ⲧⲉ ⲛⲧ ⲁ ϥ ⲣ̅ ⲛⲟⲃⲉ ⲛ̅ϩⲏⲧ ⲥ̅ · ⲁ ϥ ⲣⲓⲙⲉ ϩⲱⲱ ϥ ⲕⲁⲧⲁ ⲟⲩϣⲏ̅ ⲟⲩϣⲏ̅ ⲙ̅ ⲡⲉϥ ⲁϩⲉ ⲧⲏⲣ ϥ̅ ⲡⲁⲛⲧⲱⲥ ⲉ ⲛⲉ ϥ ⲉ ⲝⲟⲙⲟⲗⲟⲅⲉⲓ ⲛ̅ ⲛⲉⲓ̈ ϣⲁϫⲉ · ⲛ̅ ⲧⲉⲓ̈ ⲙⲓⲛⲉ ⲛ̅ⲛⲁϩⲣⲙ̅ ⲡ ⲛⲟⲩⲧⲉ ϫⲉ ⲡ ϫⲟⲉⲓⲥ ⲕⲱ̅ ⲛⲁ ⲓ̈ ⲉⲃⲟⲗ ϫⲉ ⲁ ⲕ ϯ ⲛⲁ ⲓ̈ ⲛⲁ ⲃⲁⲗ ϫⲉ ⲉⲓ̈ⲉ ⲛⲁⲩ ⲉ ⲡ ⲟⲩⲟⲉⲓⲛ ⲛ̅ϩⲏⲧ ⲟⲩ · ⲁⲛⲟⲕ ⲇⲉ ⲁ ⲓ̈ ϭⲱϣⲧ̅ ⲕⲁⲕⲱⲥ ⲛ̅ϩⲏⲧ ⲟⲩ · Ⲉⲡⲓ̅ ⲇⲏ ⲟⲩⲛ ⲁ ⲓ̈ ⲡⲗⲁⲛⲏ̅ ϩⲓⲧⲛ̅ ⲛⲁ ⲃⲁⲗ · ⲉⲧⲃⲉ ⲡⲁⲓ ϯ ⲱ̅ ⲉⲃⲟⲗ ⲛ̅ ⲛⲁ ⲛⲟⲃⲉ ϩⲓⲧⲛ̅ ⲛ̅ ⲣ̅ⲙ̅ⲉⲓ̈ⲟⲟⲩⲉ · ⲙⲁⲣ ⲛ̅ ⲉⲓ̈ ⲉⲃⲟⲗ ϩⲛ̅ ⲛⲉⲛ ⲥⲩⲛⲏⲑⲓⲁ ⲉⲑ ⲟⲟⲩ ⲛ̅ ⲧⲛ̅ ⲡⲱⲱⲛⲉ ⲉϩⲣⲁⲓ̈ ⲉ ⲧ ⲡⲟⲗⲓⲥ ⲉⲧ ϩⲛ̅ ⲙ̅ ⲡⲏⲩⲉ · ⲙⲁⲣ ⲛ̅ ⲱϥⲉ ⲙ̅ ⲡⲉⲛ ⲥⲱⲙⲁ ⲛ̅ ⲧⲛ̅ ⲉⲓ̈ⲣⲉ ⲙ̅ⲙⲟ ϥ ⲛ̅ ϩⲙ̅ϩⲁⲗ ϫⲉⲕⲁⲥ ⲉ ⲛⲉⲛ ⲣ̅ ⲧⲉⲛ ⲯⲩⲭⲏ ⲛ̅ ϩⲙ̅ϩⲁⲗ ⲙ̅ ⲡ ⲇⲓⲁⲃⲟⲗⲟⲥ · Ⲙⲁⲣⲉ ⲧ ⲙⲉⲗⲉⲧⲁ̅ ⲛ ⲛ̅ ϣⲁϫⲉ ⲙ̅ ⲡ ⲛⲟⲩⲧⲉ ϯ ϩⲣⲟⲕ ⲛ ⲛ̅ ϩⲏⲇⲟⲛⲏ̅ ⲉⲧ ⲟⲩⲏϩ ϩⲣⲁⲓ̈ ⲛ̅ϩⲏⲧ ⲛ̅ · ⲛⲁⲓ̈ ⲉⲧ ⲟ̅ ⲛ̅ ⲑ ⲉ ⲛ̅ ϩⲉⲛ ⲑⲏⲣⲓⲟⲛ ⲛ ⲁⲅⲣⲓⲟⲛ · ϩⲙ̅ ⲡ ⲧⲣⲉ ⲛ ϥⲓ ⲛ̅ ⲟⲩⲟⲉⲓϣ ⲛⲓⲙ ϩⲁ ⲡ ⲙⲟⲩ ⲙ̅ ⲡⲉⲛ ϫⲟⲉⲓⲥ ⲓⲥ̅ ⲡⲉ ⲭ̅ⲥ̅ ϩⲙ̅ ⲡⲉⲛ ⲥⲱⲙⲁ · ⲙⲁⲣ ⲛ̅ ⲣ̅ ⲡ ⲙⲉⲉⲩⲉ ⲙ̅ ⲡ ⲉⲛⲧ ⲁ ϥ ϫⲟⲟ ⲥ ϫⲉ ⲛⲏⲫⲉ ⲛ̅ ⲧⲉⲧⲛ̅ ⲣⲟⲉⲓⲥ · Ⲙⲁⲣⲉ ⲗⲁⲁⲩ ⲉ ϥ ⲛ̅ⲕⲟⲧⲕ̅ ϫⲓ ⲕⲗⲟⲙ · ⲙⲁⲣⲉ ⲗⲁⲁⲩ ⲉ ϥ ⲟⲃϣ̅ ⲁⲩⲱ ⲉ ϥ ϩⲣ̅ϩⲣ̅ ϫⲓ ⲛⲁ ϥ ⲛ̅ ϩⲉⲛ ⲉⲃⲣⲁⲃⲓⲟⲛ · ⲁⲗⲗⲁ ⲡ ⲉⲧ ⲛⲁ ϥⲓ ϩⲁϩ ⲉ ⲛ ⲡⲗⲏⲅⲏ̅ ⲙⲛ̅ ϩⲉⲛ ⲥⲏϣⲉ ⲡⲁⲓ̈ ⲡ ⲉⲧ ⲛⲁ ϫⲓ ⲧⲁⲓ̈ⲟ̅ ϩⲓⲧⲙ̅ ⲡ ⲁⲅⲱⲛⲱⲑⲉⲧⲏⲥ · ϣⲁⲣⲉ ⲡ ϫⲁϫⲉ ⲙⲉⲛ ⲡⲱⲧ̅ ⲉⲃⲟⲗ ⲙ̅ ⲡ ⲉⲧ ⲛⲏⲫⲉ̅ ⲛ ϥ̅ ⲥⲩⲗⲁ ϩⲱⲱ ϥ ⲙ̅ ⲡ ⲉⲧ ⲛ̅ⲕⲟⲧⲕ̅ : Ⲉⲧⲃⲉ ⲡⲁⲓ̈ ⲁ ⲕ ⲉⲓ̈ⲙⲉ ϫⲉ ⲟⲩⲛⲧⲁ ⲕ ϩⲉⲛ ϫⲁϫⲉ ⲙ̅ⲙⲁⲩ ⲉ ⲩ ϩⲟⲟⲩ · ⲙ̅ⲡⲣ̅ ϯ ϩⲓⲛⲏⲃ ⲛ̅ ⲛⲉⲕ ⲃⲁⲗ · ⲟⲩⲇⲉ ϩⲣⲉⲕⲣⲓⲕⲉ ⲛ̅ ⲛⲉⲕ ⲃⲟⲩϩⲉ̅ · ϫⲉ ⲉⲕⲉ ⲣ̅ ⲃⲟⲗ ⲛ̅ ⲑ ⲉ ⲛ ⲟⲩ ϣϭⲟⲥ ⲉⲃⲟⲗ ϩⲛ̅ ⲟⲩ ϩⲁϭⲉ ⲁⲩⲱ ⲛ̅ ⲑ ⲉ ⲛ ⲟⲩ ϩⲁⲗⲏⲧ̅ ⲉⲃⲟⲗ ϩⲛ̅ ⲟⲩ ⲡⲁϣ · Ⲙⲁⲣ ⲛ̅ ⲡⲱⲧ̅ ⲛ̅ ⲟⲩⲟⲉⲓϣ ⲛⲓⲙ ⲉⲃⲟⲗ ϩⲛ̅ ⲛ̅ ⲣⲟⲟⲩϣ ⲙ̅ ⲡⲉⲓ̈ ⲃⲓⲟⲥ ⲙⲛ̅ ⲛⲉϥ ⲁⲗⲟⲩⲉ · ⲉ ⲁ ⲛ ⲁⲡⲟⲧⲁⲥⲥⲉ ⲙ̅ ⲡ ⲕⲟⲥⲙⲟⲥ ⲙ̅ⲡⲣ̅ⲧⲣⲉ ⲛ ϥⲓ ⲡ ⲣⲟⲟⲩϣ ⲟⲛ ⲉ ⲛⲁ ⲡ ⲕⲟⲥⲙⲟⲥ · ϩⲁϩ ⲅⲁⲣ ⲛⲉ ⲛ ϭⲟⲣϭⲥ̅ ⲙ̅ ⲡⲉ ⲕⲣⲟϥ · ⲡⲉϫⲁ ϥ ϫⲉ ⲡⲉⲧⲛ̅ ⲁⲛⲇⲓⲇⲓⲕⲟⲥ ⲡ ⲇⲓⲁⲃⲟⲗⲟⲥ ⲙⲟⲟϣⲉ̅ ⲉ ϥ ⲗ̅ϩⲏⲙ ⲛ̅ ⲑ ⲉ ⲛ̅ ⲛⲉⲓ̈ ⲙⲟⲩⲓ̈ · ⲉ ϥ ϣⲓⲛⲉ ⲛ̅ⲥⲁ ⲧⲱⲣⲡ̅ ⲙ̅ ⲡ ϩⲱⲃ ⲁⲛ ⲙ̅ⲙⲁⲧⲉ · ⲁⲗⲗⲁ ⲛ̅ⲥⲁ ⲱⲙⲕ̅ ⲛ̅ ⲛ ⲉⲧ ⲙ̅ ⲯⲩⲭⲏ · Ⲡⲱⲧ̅ ⲉⲃⲟⲗ ⲛ ⲙ̅ ⲡⲁⲛⲟⲩⲣⲅⲓⲁ ⲙ̅ ⲡⲉ ⲕⲣⲟϥ · ⲁⲩⲱ ⲛ ⲅ̅ ϫⲟⲟ ⲥ ϫⲉ ϯ ⲛⲁ ⲛⲟⲩϩⲙ̅ ⲛ̅ϩⲏⲧ ⲕ̅ ⲉ ⲩ ⲙⲁ̅ ⲛ̅ ⲥⲟⲟⲛⲉ · ⲁⲩⲱ ϩⲙ̅ ⲡⲁ ⲛⲟⲩⲧⲉ ϯ ⲛⲁ ⲟⲩⲉⲧⲃ̅ ⲟⲩ ⲥⲟⲃⲧ̅ · ⲙ̅ⲡⲣ̅ ⲡⲁⲣⲉⲧⲉⲓ ⲙ̅ ⲡ ϩⲓⲥⲉ ϫⲉ ⲛⲉⲕ ⲡⲁⲣⲉⲧⲉⲓ ⲙ̅ ⲡⲉ ⲕⲗⲟⲙ · Ⲙⲁⲣⲉ ⲡⲉ ϣⲱⲧ̅ ⲉ ⲛ ⲕⲁϭⲉⲓ̈ ⲁⲗⲗⲁ ϣⲁ ϥ ϥⲓ ⲉϩⲣⲁⲓ̈ ϩⲁ ϩⲉⲛ ϩⲟⲉⲓⲙ ϫⲉ ⲉ ϥ ⲉϩⲉ ⲉ ⲛⲉ ⲭⲣⲏⲙⲁ̅ · ϣⲁⲣⲉ ⲡ ϣⲟⲉⲓϫ ⲉⲧ ⲁⲅⲱⲛⲓⲍⲉ ϥⲓ ⲉϩⲣⲁⲓ̈ ϩⲁ ⲛⲉ ⲡⲗⲩⲅⲏ̅ · ⲉ ϥ ϭⲱϣⲧ̅ ϩⲏⲧ ϥ̅ ⲙ̅ ⲡⲉ ⲕⲗⲟⲙ · Ⲙⲁⲣⲉ ⲡ ⲟⲩⲟⲉⲓ̈ ϩⲉ ⲉ ⲕⲛⲁⲁⲩ ⲛ̅ⲥⲁⲃⲏⲗ ⲛ̅ ϣⲟⲣⲡ̅ ⲛ ϥ̅ ϫⲟ̅ ⲛ̅ ⲛⲉ ϭⲣⲱⲱϭ ϩⲛ̅ ⲛⲉϥ ϩⲓⲥⲉ ⲙ̅ⲙⲓⲛⲙ̅ⲙⲟ ϥ · ⲧⲁⲓ̈ ⲧⲉ ⲑ ⲉ ⲛ̅ ⲛ ⲉⲧ ϭⲱϣⲧ̅ ⲉⲃⲟⲗ ϩⲏⲧ ⲥ̅ ⲛ ⲧ̅ ⲙⲛ̅ⲧ ⲉⲣⲟ̅ ⲛ ⲙ̅ ⲡⲏⲩⲉ ⲉ ϣⲁ ⲩ ⲉⲡ ⲛⲉ ⲑⲗⲓⲯⲓⲥ ϫⲉ ϩⲉⲛ ⲗⲁⲁⲩ ⲛⲉ ⲉ ⲩ ⲧⲏⲕ ⲛ̅ ϩⲏⲧ̅ ⲉϫⲛ̅ ⲑ ⲉⲗⲡⲓⲥ ⲛ ⲛ̅ ⲁⲅⲁⲑⲟⲛ ⲉⲧ ⲛⲁ ϣⲱⲡⲉ · Ⲟⲩⲕ ⲟⲩⲛ ⲙⲁⲣ ⲛ̅ ϯ ϩⲧⲏ ⲛ ⲛ̅ ⲧⲛ̅ ⲣⲟⲉⲓⲥ ⲛ̅ ⲟⲩⲟⲉⲓϣ ⲛⲓⲙ ϫⲉ ⲉⲣⲉ ⲡⲉⲛ ⲛⲩⲙⲫⲓⲟⲥ ⲛⲁ ϭⲱⲗⲧ ⲛⲁⲩ ⲉⲃⲟⲗ ϩⲙ̅ ⲡ ⲙⲁ̅ ⲛ ϣⲉⲗⲉⲉⲧ̅ · ϫⲉⲕⲁⲥ ⲉⲛϣⲁⲛ ⲥⲱⲧⲙ̅ ⲉ ⲧⲉϥ ⲥⲙⲏ ⲉ ⲛⲁ ⲧⲱⲟⲩⲛ ⲛ̅ ⲧⲛ̅ ⲁⲡⲁⲛⲧⲁ̅ ⲉⲣⲟ ϥ · ⲉ ⲛ ⲥⲃ̅ⲧⲱⲧ̅ · ⲡⲉϫⲁ ϥ ⲅⲁⲣ ϫⲉ ⲙⲁⲣⲉ ⲛⲉⲧⲛ̅ ϯⲡⲉ ϣⲱⲡⲉ ⲉ ⲩ ⲙⲏⲣ̅ ⲉⲣⲉ ⲛⲉⲧⲛ̅ ϩⲏⲃⲥ̅ ⲙⲟⲩϩ ⲛ̅ ⲧⲉⲧⲛ̅ ⲣ̅ ⲑ ⲉ ⲛ̅ ⲛⲉⲓ̈ ⲣⲱⲙⲉ ⲉⲧ ϭⲱϣⲧ ⲉⲃⲟⲗ ϩⲏⲧ ϥ̅ ⲙ̅ ⲡⲉⲩ ϫⲟⲉⲓⲥ · ⲉⲓⲥ ϩⲏⲏⲧⲉ ϫⲓⲛ ⲛ̅ ⲧⲉⲛⲟⲩ ⲡ ⲥⲱⲧⲏⲣ ⲙⲁⲅⲁⲣⲓⲍⲉ ⲙ ⲡ ⲉⲧ ⲛⲏⲫⲉ ⲉ ϥ ϫⲱ ⲙ̅ⲙⲟ ⲥ ϫⲉ ⲛⲁⲓ̈ⲁⲧ ϥ̅ ⲙ̅ ⲡ ϩⲙ̅ϩⲁⲗ ⲉⲧ ⲙ̅ⲙⲁⲩ ⲡⲁⲓ̈ ⲉⲧ ⲉⲣⲉ ⲡⲉϥ ϫⲟⲉⲓⲥ ⲛⲏⲩ ⲛ ϥ̅ ϩⲉ ⲉⲣⲟ ϥ ⲉ ϥ ⲣⲟⲉⲓⲥ · ⲛ̅ ⲑ ⲉ ⲉⲧ ϥ̅ ⲙⲁⲅⲁⲣⲓⲍⲉ ⲛ̅ ⲛ ⲉⲧ ⲣⲟⲉⲓⲥ · Ⲧⲁⲓ̈ ⲧⲉ ⲑ ⲉ ⲉⲧ ϥ̅ ⲱⲡ̅ ⲙ̅ ⲡ ⲉⲧ ⲟ̅ ⲛ ⲁⲙⲉⲗⲏⲥ ϫⲉ ⲟⲩ ⲉⲃⲓⲏⲛ ⲡⲉ̅ · ⲉ ϥ ϫⲱ ⲙ̅ⲙⲟ ⲥ ϫⲉ ⲉϥϣⲁⲛ ϫⲟⲟ ⲥ ⲛ̅ϭⲓ ⲡ ϩⲙ̅ϩⲁⲗ ⲉⲑ ⲟⲟⲩ ⲉⲧ ⲙ̅ⲙⲁⲩ ϩⲣⲁⲓ̈ ϩⲙ̅ ⲡⲉϥ ϩⲏⲧ̅ ϫⲉ ⲡⲁ ϫⲟⲉⲓⲥ ⲛⲁ ⲱⲥⲕ̅ ⲛ ϥ̅ ⲁⲣⲭⲉⲓ̅ ⲛ̅ ϩⲓⲟⲩⲉ̅ ⲉ ⲛⲉϥ ϣⲃⲣ̅ ϩⲙ̅ϩⲁⲗ · ⲛ ϥ̅ ⲟⲩⲱⲙ ⲁⲩⲱ ⲛ ϥ̅ ⲥⲱ̅ ⲙⲛ̅ ⲛ ⲉⲧ ⲧⲁϩⲉ · Ϥ̅ ⲛⲏⲩ ⲛ̅ϭⲓ ⲡ ϫⲟⲉⲓⲥ ⲙ̅ ⲡ ϩⲙ̅ϩⲁⲗ ⲉⲧ ⲙ̅ⲙⲁⲩ ϩⲣⲁⲓ̈ ϩⲛ̅ ⲟⲩ ϩⲟⲟⲩ ⲉ ϥ ⲥⲟⲟⲩⲛ ⲙ̅ⲙⲟ ϥ ⲁⲛ · ⲁⲩⲱ ϩⲛ̅ ⲟⲩ ⲟⲩ ⲛⲟⲩ ⲉ ⲛ ϥ̅ ϭⲱϣⲧ̅ ϩⲏⲧ ⲥ̅ ⲁⲛ · ⲛϥ̅ ⲡⲁϩ ϥ̅ ϩⲛ̅ ⲧⲉϥ ⲙⲏⲏⲧⲉ ⲛ ϥ̅ ⲕⲱ̅ ⲛ̅ ⲧⲉϥ ⲧⲟ̅ ⲙⲛ̅ ⲛ̅ ⲁⲡⲓⲥⲧⲟⲥ · Ⲉϣϫⲉ ⲡ ⲉⲧ ϫⲱ ⲙ̅ⲙⲟ ⲥ ϫⲉ ⲡⲁ ϫⲟⲉⲓⲥ ⲛⲁ ⲱⲥⲕ̅ ⲥⲉ ⲛⲁ ⲡⲁϩ ϥ̅ ϩⲓ ⲧⲉϥ ⲙⲏⲏⲧⲉ ⲉⲓ̈ ⲉ ⲡ ⲉⲧⲉ ⲛ ϥ̅ ϭⲱϣⲧ̅ ⲉⲃⲟⲗ ϩⲏⲧ ϥ̅ ⲁⲛ ⲉ ⲡ ⲧⲏⲣ ϥ̅ ⲉ ⲩ ⲛⲁ ⲣ ⲟⲩ ⲛⲁ ϥ · ⲡ ⲉⲧ ⲉϣϣⲉ ⲟⲩⲛ ⲉⲣⲟ ⲛ ⲡⲉ ⲱ̅ ⲛⲁ ⲙⲉⲣⲁⲧⲉ ⲉ ⲧⲣⲉ ⲩ ϩⲉ ⲉⲣⲟ ⲛ ⲉ ⲛ ⲥⲃ̅ⲧⲱⲧ̅ ⲛ̅ ⲛⲁⲩ ⲛⲓⲙ ⲉ ⲡⲓ ⲥϭⲏⲣ̅ ⲛ̅ ϩⲁⲡⲗⲟⲩⲛ̅ ⲉⲧⲉ ⲟⲩⲁ̅ ⲛ̅ ⲟⲩⲱⲧ̅ ⲡⲉ · ⲙⲛ̅ⲑ ⲉ ⲅⲁⲣ ⲉ ⲧⲣⲉ ⲛ ⲕⲧⲟ ⲛ ⲛ̅ ⲕⲉ ⲥⲟⲡ̅ ⲛ̅ ⲧⲛ̅ ⲕⲁⲧⲟⲣⲑⲟⲩ ⲙ̅ ⲡ ⲉⲛⲧ ⲁ ⲛ ⲁⲙⲉⲗⲉⲓ ⲉⲣⲟ ϥ · Ⲙⲁⲣ ⲛ̅ ϣⲱⲡⲉ ⲟⲩⲛ ⲉ ⲛ ⲥⲃ̅ⲧⲱⲧ ⲛ̅ ⲛⲁⲩ ⲛⲓⲙ ϫⲉⲕⲁⲥ ⲉ ⲛⲁ ϫⲟⲟ ⲥ ϩⲛ̅ ⲟⲩ ⲡⲁⲣⲣⲏⲥⲓⲁ̅ ϫⲉ ⲡ ⲛⲟⲩⲧⲉ ⲡⲁ ϩⲏⲧ̅ ⲥⲃ̅ⲧⲱⲧ̅ ⲡⲁ ϩⲏⲧ̅ ⲥⲃ̅ⲧⲱⲧ : ⲧⲛ̅ ϣⲟⲟⲡ̅ ϩⲛ̅ ⲟⲩ ⲛⲟϭ ⲙ̅ ⲡⲟⲗⲉⲙⲟⲥ ϩⲙ̅ ⲡⲉⲓ ⲃⲓⲟⲥ · Ⲁ ⲛ ⲣⲉϥ ⲣ̅ ⲛⲟⲃⲉ ⲉⲧⲉ ⲛ̅ ⲇⲁⲓⲙⲱⲛ ⲛⲉ ⲁ ⲩ ⲥⲱⲙⲛ̅ⲧ ⲛ̅ ⲧⲉⲩ ⲡⲓⲧⲉ · ⲟⲩⲁ̅ ⲙⲉⲛ ⲉ ϥ ⲛⲉϫ ⲥⲟⲟⲧⲉ ⲉ ⲛⲉⲛ ⲙⲁⲁϫⲉ ϫⲉⲕⲁⲥ ⲉ ⲛⲁ ⲥⲱⲧⲙ̅ ⲉ ϩⲉⲛ ⲕⲁⲧⲁⲗⲁⲗⲓⲁ ϩⲛ̅ ⲟⲩ ϩⲗⲟϭ · Ⲕⲉ ⲟⲩⲁ̅ ⲉ ⲛⲉⲛ ⲃⲁⲗ ⲉ ⲧⲣⲉ ⲛ ϭⲱϣⲧ ⲕⲁⲕⲱⲥ · ⲛ̅ⲥⲁ ⲛ ⲉⲧⲉ ⲙⲉϣϣⲉ · ⲕⲉ ⲟⲩⲁ̅ ⲉ ϥ ⲛⲟⲩϫⲉ ⲉ ⲡⲉⲛ ⲗⲁⲥ ⲉ ⲧⲣⲉ ⲛ ϣⲱⲥ ⲙ̅ ⲡⲉⲛ ⲥⲟⲛ · ⲁⲩⲱ ⲕⲉ ⲟⲩⲁ̅ ⲉ ϥ ⲛⲟⲩϫⲉ ⲉ ⲛⲉⲛ ⲙⲁϩⲧ̅ ⲉ ϥ ⲉⲣⲏⲑⲓⲍⲉ ⲙ̅ⲙⲟ ⲛ ϩⲛ̅ ⲟⲩ ⲙⲛⲧ̅ ⲟⲩⲉⲙ ϩⲁϩ · Ⲕⲉ ⲟⲩⲁ̅ ⲇⲉ ⲉ ⲛⲉⲛ ϭⲓϫ ⲉ ϥ ⲥⲱⲕ ⲙ̅ⲙⲟ ⲛ ⲉ ⲩ ⲙⲛⲧ̅ ⲣⲉϥ ⲧⲱⲣⲡ̅ · ⲙⲛ̅ ⲟⲩ ⲙⲛⲧ̅ ⲙⲁⲓ̈ ⲧⲟ̅ ⲛ̅ ϩⲟⲩⲟ̅ · ⲕⲉ ⲟⲩⲁ̅ ⲟⲛ ⲉ ϥ ⲕⲓⲙ ⲉ ⲛⲉⲛ ⲟⲩⲉⲣⲏⲧⲉ ⲉ ⲧⲣⲉ ⲩ ⲙⲟⲟϣⲉ ⲉ ⲩ ⲕⲁⲕⲓⲁ · Ⲉⲧⲃⲉ ⲛⲁⲓ̈ ⲧⲏⲣ ⲟⲩ ⲉⲣⲉ ⲡ ⲙⲁⲅⲁⲣⲓⲟⲥ ⲡⲁⲩⲗⲟⲥ ⲱⲣϫ̅ ⲙ̅ⲙⲟ ⲛ · ⲁ ϥ ⲥϩⲁⲓ̈ ϫⲉ ϫⲓ ⲛⲏ ⲧⲛ̅ ⲛ̅ ⲧ ⲡⲁⲛϩⲟⲡⲗⲓⲁ ⲙ̅ ⲡ ⲛⲟⲩⲧⲉ · ⲙⲛ̅ ⲧ ⲡⲉⲣⲓⲕⲉⲫⲁⲗⲁⲓⲁ ⲙ̅ ⲡⲉ ⲡⲛⲁ̅ · ⲛⲁⲓ̈ ⲉⲧ ⲉⲧⲛ ⲁ ϣ ϭⲙ̅ϭⲟⲙ ⲛ̅ϩⲏⲧ ⲟⲩ ⲉ ⲉϣⲙ̅ ⲥⲟⲧⲉ ⲛⲓⲙ ⲛ̅ⲧⲉ ⲡ ⲡⲟⲛⲏⲣⲟⲥ ⲉⲧ̅ ϫⲉⲣⲟ · Ⲙⲁⲣ ⲛ̅ ⲥⲱⲧⲉⲙ ⲛ̅ ⲥⲁⲧⲉ ⲥⲙⲏ̅ ⲙ̅ ⲡⲉ ⲡⲣⲟⲫⲏⲧⲏⲥ ⲉⲧ ϫⲱ ⲙ̅ⲙⲟ ⲥ ϫⲉ ⲁ ⲩ ⲧⲁⲙⲟ ⲕ ⲡ ⲣⲱⲙⲉ ϫⲉ ⲟⲩ ⲡ ⲉⲧ ⲛⲁⲛⲟⲩ ϥ · ⲏ̅ ⲟⲩ ⲡ ⲉⲧⲉⲣⲉ ⲡ ϫⲟⲉⲓⲥ ϣⲓⲛⲉ ⲛ̅ⲥⲱ ϥ ⲛ̅ⲧⲟⲟⲧ̅ ⲕ̅ · ⲛ̅ⲥⲁ ⲧⲣⲉ ⲕ ⲉⲓ̈ⲣⲉ ⲙ̅ ⲡ ϩⲁⲡ ⲙⲛ̅ ⲧ ⲇⲓⲕⲁⲓⲟ ⲥⲩⲛⲏ · ⲁⲩⲱ ⲛ ⲅ̅ ⲙⲉⲣⲉ ⲡ ⲛⲁ̅ · ⲛ ⲅ̅ ⲥⲃ̅ⲧⲱⲧ̅ ⲉ ⲟⲩⲁϩ ⲕ̅ ⲛ̅ⲥⲁ ⲡ ϫⲟⲉⲓⲥ ⲡⲉⲕ ⲛⲟⲩⲧⲉ · ⲟⲩⲕ ⲟⲩⲛ ⲙⲁⲣ ⲛ̅ ⲣ̅ ⲡ ⲱⲃϣ̅ ⲙⲉⲛ ⲛ̅ ⲛⲁ ⲡⲁϩⲟⲩ ⲉ ⲛ ⲡⲱⲗϣ̅ ⲇⲉ ⲙ̅ⲙⲟ ⲛ ⲉ ⲛⲁ ⲑⲏ · ⲙⲁⲣ ⲛ̅ ⲥⲁⲛⲟⲩϣ̅ ⲛ̅ ϩⲙ̅ ⲡ ϫⲟⲉⲓⲥ ⲛ̅ ⲧⲛ̅ ⲧⲣⲩⲫⲁ̅ ϩⲛ̅ ⲛⲉϥ ϣⲁϫⲉ · ⲙ̅ⲡⲣ̅ⲧⲣⲉ ⲛ ϫⲉⲡ ⲉ ⲛ ⲁϩⲉ ⲉⲃⲟⲗ ⲛ̅ ⲧⲉⲓ̈ ϩⲉ̅ ϩⲁⲡⲗⲱⲥ ⲁ ⲡ ϫⲓⲛϫⲏ̅ · ⲁⲗⲗⲁ ϩⲱⲥ ⲉ ⲩⲛ̅ⲧⲁ ⲛ ⲙ̅ ⲡⲉⲛ ϫⲟⲉⲓⲥ · ⲙⲁⲣ ⲛ̅ ⲣ̅ ϩⲙ̅ϩⲁⲗ ⲛⲁ ϥ ϩⲛ̅ ⲟⲩ ⲙⲛⲧ̅ ⲙⲉ · ⲁⲛⲁⲩ ⲉ ⲧⲉϥ ⲛⲟϭ ⲙ̅ ⲙⲛ̅ⲧ ⲙⲁⲓ ⲣⲱⲙⲉ ⲉϩⲟⲩⲛ ⲉⲣⲟ ⲛ̅ · ϩⲉⲛ ⲥⲟⲡ̅ ⲙⲉⲛ̅ ⲉ ϥ ⲡⲁⲣⲁⲕⲁⲗⲉⲓ ⲙ̅ⲙⲟ ⲛ · ϩⲉⲛ ⲥⲟⲡ̅ ⲇⲉ ⲟⲛ ⲉ ϥ ⲁⲡⲓⲗⲏ ⲛⲁ ⲛ ⲛ ⲛ̅ ⲕⲟⲗⲁⲥⲓⲥ · Ϩⲉⲛ ⲥⲟⲡ̅ ⲇⲉ ⲟⲛ ⲉ ϥ ϯ ⲥⲃⲱ̅ ⲛⲁ ⲛ ⲉ ⲧ ⲙⲛⲧ̅ ⲥⲧ̅ⲙⲏⲧ̅ · ⲉ ϥ ⲉⲣⲏⲧ̅ ⲛ̅ ⲟⲩ ⲃⲉⲕⲉ ⲛ̅ ⲛ ⲉⲧ ⲛⲁ ⲥⲱⲧⲙ̅ ⲛ̅ⲥⲱ ϥ · ⲉⲧⲃⲉ ⲡⲁⲓ̈ ⲉ ⲁ ⲛ ⲙⲟⲩⲣ ⲛ ⲛ̅ ϯⲡⲉ ⲙ̅ ⲡⲉⲛ ϩⲏⲧ̅ ϩⲛ̅ ⲟⲩ ⲙⲉ ⲙⲁⲣ ⲛ̅ ⲣ̅ ϩⲙ̅ϩⲁⲗ ⲙ̅ ⲡ ϫⲟⲉⲓⲥ ⲛ ⲁⲅⲁⲑⲟⲥ ⲡⲉⲛ ⲥⲱⲧⲏⲣ · Ⲙⲁⲣ ⲛ̅ ⲣ̅ ⲡ ⲙⲉⲉⲩⲉ ⲛ̅ ⲛ ⲉⲛⲧ ⲁ ϥ ϣⲟⲡ ⲟⲩ ⲉⲧⲃⲏⲏⲧ ⲛ̅ ⲧⲏⲣ ⲟⲩ · ⲁ ⲩ ϫⲡⲟ ϥ ϩⲱⲥ ⲣⲱⲙⲉ ⲉⲧⲃⲏⲏⲧ ⲛ̅ · ⲁ ⲩ ⲥⲁ ⲛⲟⲩϣ ϥ̅ ϩⲱⲥ ⲣⲱⲙⲉ ⲁ ϥ ⲣ̅ ⲕⲟⲩⲓ̈ ϩⲛ̅ ⲑⲩⲗⲏⲕⲓⲁ · ⲁ ϥ ϫⲓ ⲃⲁⲡⲧⲓⲥⲙⲁ ⲉⲧⲃⲏⲏⲧ ⲛ̅ · ⲁ ϥ ϩⲕⲟ̅ · ⲁ ϥ ⲛ̅ⲕⲟⲧⲕ̅ ⲁ ϥ ⲱⲃϣ̅ ⲉⲧⲃⲏⲏⲧ ⲛ̅ · ⲁ ϥ ⲗⲩⲡⲉⲓ̈ ⲁ ⲩ ⲉⲡⲓⲃⲟⲩⲗⲉⲩⲉ ⲣⲟ ϥ · ⲁ ⲩ ⲙⲁⲥ ⲧⲓⲅⲟⲩ ⲙ̅ⲙⲟ ϥ ⲁ ⲩ ⲥⲟϣ ϥ̅ · ⲉ ⲡ ϩⲁⲉ ⲁ ⲩ ⲡⲁⲣⲁⲇⲓⲇⲟⲩ ⲙ̅ⲙⲟ ϥ ⲉ ⲡ ⲙⲟⲩ ϩⲁⲣⲟ ⲛ · Ⲙⲁⲣ ⲛ̅ ⲙⲉⲉⲩⲉ ϭⲉ ⲉⲃⲟⲗ ⲛ̅ ⲛⲁⲩ ⲛⲓⲙ ⲉ ⲡ ⲉⲛⲧ ⲁ ϥ ϩⲩⲡⲟⲙⲓⲛⲉ ⲉ ⲛⲁⲓ̈ ⲧⲏⲣ ⲟⲩ ϩⲁ ⲛⲉⲛ ⲛⲟⲃⲉ · ⲙ̅ⲡⲁⲧⲉⲧⲛ̅ ⲡⲱϩ ⲡⲉϫⲁ ϥ ⲉ ⲡ ⲙⲁ̅ ⲙ̅ ⲡⲉ ⲥⲛⲟϥ · ⲁⲗⲗⲁ ⲉ ⲧⲉⲧⲛ ⲁⲅⲱ ⲛⲓⲍⲉ ⲟⲩⲃⲉ ⲡ ⲛⲟⲃⲉ ⲉⲧⲉ ⲡⲁⲓ̈ ⲡⲉ ϫⲉ ⲥⲉ ⲁⲡⲉⲧⲉⲓ̈ ⲙ̅ⲙⲟ ⲛ ⲁⲛ ⲧⲉⲛⲟⲩ ⲉ ⲧⲣⲉ ⲛ ϯ ⲙ̅ ⲡⲉⲛ ⲥⲛⲟϥ ϩⲁ ⲡⲉ ⲭ̅ⲥ̅ · ⲁⲗⲗⲁ ⲉ ⲩ ϣⲓⲛⲉ ⲛ̅ⲥⲁ ⲟⲩ ⲙⲛⲧ̅ ⲁⲧ ⲛⲟⲃⲉ ⲉⲃⲟⲗ ϩⲓ ⲧⲟⲟⲧ ⲛ̅ · ⲁⲣⲓ ⲡ ⲙⲉⲉⲩⲉ ⲟⲛ ⲛ ⲛ̅ ⲧⲁⲗϭⲟ̅ ⲙ̅ ⲡⲉⲛ ⲥⲱⲧⲏⲣ ϫⲉ ⲁ ϥ ⲧⲁⲗϭⲉ ⲛ ⲉⲧ ϣⲱⲛⲉ · ⲁ ϥ ⲛⲟⲩϫⲉ ⲉⲃⲟⲗ ⲛ ⲛ̅ ⲇⲁⲓⲙⲟⲛⲓⲟⲛ ⲁ ϥ ⲧⲣⲉ ⲛ̅ ϭⲁⲗ ⲉ ⲙⲟⲟϣⲉ · Ⲛ̅ ⲃⲗ̅ⲗⲉ ⲁ ϥ ⲧⲣⲉ ⲩ ⲛⲁⲩ ⲉⲃⲟⲗ · ⲙⲛ̅ ⲛ̅ ⲕⲟⲟⲩⲉ ⲧⲏⲣ ⲟⲩ ⲛⲁⲓ̈ ⲉⲧⲉ ⲛ̅ ⲟ̅ ⲕⲏ̅ ⲛⲁ ⲛ ⲁⲛ ⲉϩⲣⲁⲓ̈ ⲉ ⲧⲣⲉ ⲛ ⲧⲁⲩⲟ ⲟⲩ ⲟⲩⲁ̅ ⲟⲩⲁ̅ · ⲡ ϫⲱⲕ ⲇⲉ ⲛ̅ ⲛⲁⲓ̈ ⲧⲏⲣ ⲟⲩ ⲁ ϥ ⲭⲁⲣⲓⲍⲉ ⲛⲁ ⲛ ⲛ̅ ⲧⲉ ϩⲓⲏ̅ ⲛ̅ ⲃⲱⲕ ⲉϩⲣⲁⲓ̈ ⲉ ⲧ ⲡⲉ̅ · ϫⲉⲕⲁⲥ ⲁⲛⲟⲛ ϩⲱⲱ ⲛ ⲉ ⲛⲁ ⲟⲩⲁϩ ⲛ̅ ⲛ̅ⲥⲱ ϥ ϩⲓⲧⲙ̅ ⲡ ⲃⲓⲟⲥ ⲛ̅ ⲧ ⲁⲣⲉⲧⲏ · ⲛ̅ ⲧⲛ̅ ϫⲡⲟ ⲛⲁ ⲛ ⲙ̅ ⲡⲉⲛ ⲡⲟⲗⲓⲧⲉⲩⲙⲁ ϩⲛ̅ ⲙ̅ ⲡⲏⲩⲉ · Ⲕⲁⲧⲁ ⲡⲉ ⲙϣⲁ̅ ⲙ̅ ⲡ ⲧⲟⲡⲟⲥ ⲉⲛⲧ ⲁ ⲩ ⲥϩⲁⲓ̈ ⲡⲉⲛ ⲣⲁⲛ ⲉⲣⲟ ϥ · ⲛ̅ⲧ ⲁ ⲧ ⲉⲕⲣⲁⲫⲏ ⲙⲟⲩⲧⲉ ⲉⲣⲟ ⲛ ϫⲉ ϣⲙ̅ⲙⲟ̅ ϩⲓ ⲣⲙ̅ ⲛ̅ ϭⲟⲓⲗⲉ · ϫⲉⲕⲁⲥ ⲉ ⲛⲁ ⲕⲁⲧⲁⲫⲣⲟⲛⲉⲓ ⲛ̅ ⲛⲁ ⲡⲉⲓ̈ ⲙⲁ : Ⲉⲣⲉ ⲑⲏⲇⲟⲛⲏ ⲧⲛ̅ⲧⲱⲛ ⲉ ⲩ ⲟⲩϩⲟⲣ · ⲉⲕϣⲁⲛ ⲇⲓⲱⲕⲉ ⲙ̅ⲙⲟ ϥ ϣⲁ ϥ ⲡⲱⲧ̅ · ⲉⲕϣⲁⲛ ⲥⲁⲛⲟⲩϣ ϥ̅ ⲇⲉ ϣⲁ ϥ ϭⲱ̅ ⲛⲙ̅ⲙⲁ ⲕ · ⲉⲧⲃⲉ ⲡⲁⲓ̈ ⲁ ⲓ̈ ⲁⲕⲕⲱⲃⲟⲥ ϫⲟⲟ ⲥ ϫⲉ ⲁϩⲉ ⲣⲁⲧ ⲧⲏⲩⲧⲛ̅ ⲟⲩⲃⲉ ⲡ ⲇⲓⲁⲃⲟⲗⲟⲥ ⲁⲩⲱ ϥ ⲛⲁ ⲡⲱⲧ ⲥⲁⲃⲟⲗ ⲙ̅ ⲙⲱ ⲧⲛ̅ · ⲙ̅ⲡⲣ̅ⲧⲣⲉ ⲛ ⲙⲉⲉⲩⲉ ϫⲉ ⲟⲩⲛ ⲑ ⲉ ⲉ ⲧⲣⲉ ⲛ ⲙⲉⲧⲁⲛⲟⲓ̈ ϩⲛ̅ ⲁⲙⲛ̅ⲧⲉ · ⲡ̅ ⲡⲁϩⲣⲉ ⲅⲁⲣ ⲛ ⲧ̅ ⲙⲉⲧⲁⲛⲟⲓⲁ ϭⲙ̅ϭⲟⲙ ⲁⲛ ϩⲙ̅ ⲡ ⲙⲁ̅ ⲉⲧ ⲙ̅ⲙⲁⲩ · ⲁⲗⲗⲁ ⲕⲁⲛ ⲉⲛϣⲁⲛ ϭⲟϩϭϩ̅ ⲛ̅ ⲛⲉⲛ ⲟⲃϩⲉ · ⲁⲩⲱ ⲛ̅ⲧⲉ ⲡⲉⲛ ⲗⲁⲥ ⲣⲱⲕϩ̅ · ⲙⲛ̅ ⲡ ⲉⲧ ⲛⲁ ⲥⲉⲡ ⲡⲉϥ ⲧⲏⲏⲃⲉ ⲙ̅ⲙⲟ ⲟⲩ ⲛⲁ ⲛ ϩⲙ̅ ⲡ ⲙⲁ̅ ⲉⲧ ⲙ̅ⲙⲁⲩ · Ⲁⲗⲗⲁ ⲧⲛ̅ ⲛⲁ ⲥⲱⲧⲙ̅ ϩⲱⲱ ⲛ ⲉ ⲛ ϣⲁϫⲉ ⲉⲛⲧ ⲁ ⲡⲉⲓ̈ ⲣⲙ̅ ⲙ ⲁⲟ̅ ⲥⲟⲧⲙ ⲟⲩ · ⲉ ⲁ ⲛ ⲉⲓ̈ⲙⲉ ϭⲉ ⲱ̅ ⲛⲁ ⲙⲉⲣⲁⲧⲉ ϫⲉ ⲛⲉ ϩⲃⲏⲩⲉ ⲙ̅ ⲡⲉⲓ̈ ⲙⲁ ϣⲟⲃⲉ ⲁⲛ ϩⲉⲛ ⲣⲁⲥⲟⲩ · ⲁⲩⲱ ϫⲉ ⲉ ⲛ ϣⲟⲟⲡ ϩⲛ̅ ⲟⲩ ⲡⲁⲛⲇⲟⲕⲓⲟⲛ · ⲉ ϩⲁⲡⲥ̅ ⲡⲉ ⲡⲁⲛⲧⲱⲥ ⲧⲣⲉ ⲛ ⲉⲓ̈ ⲉⲃⲟⲗ ⲛ̅ϩⲏⲧ ϥ̅ · Ⲙⲁⲣ ⲛ̅ ϥⲓ ⲡ ⲣⲟⲟⲩϣ ⲛ̅ ⲧⲉ ϩⲓⲏ ⲙⲛ̅ ⲛⲉⲫⲟⲧⲓⲟⲛ ⲉⲧⲉ ϣⲁ ⲛ ϫⲓⲧ ⲟ̅ⲩ ⲉⲣⲟ ⲛ ⲉ ⲧⲉ ϩⲓⲏ · ⲙⲁⲣ ⲛ̅ ϯ ϩⲓⲱⲱⲛ ⲛ̅ ϩⲉⲛ ϩⲟⲓ̈ⲧⲉ ⲉ ⲛⲏⲩ ⲉⲃⲟⲗ ϩⲙ̅ ⲡⲉⲓ̈ ⲃⲓⲟⲥ ⲛⲁⲓ̈ ⲉⲛⲧ ⲁ ⲡⲁⲩⲗⲟⲥ ⲥⲩⲙⲃⲟⲩⲗⲉⲩⲉ ⲙ̅ⲙⲟ ⲟⲩ ⲛⲁ ⲛ ⲉ ϥ ϫⲱ ⲙ̅ⲙⲟ ⲥ ϫⲉ ϯ ϩⲓⲱⲧ ⲧⲏⲩⲧⲛ̅ ⲛ̅ ϩⲉⲛ ⲥⲡⲗⲁⲅⲭⲛⲟⲛ ⲙ̅ ⲙⲛⲧ̅ ϣⲁ ⲛⲁ ϩⲧⲏ ϥ ⲛ̅ ⲟⲩ ⲙⲛⲧ̅ ⲭⲣⲏⲥⲧⲟⲥ ⲙⲛ̅ ⲟⲩ ⲑⲃ̅ⲃⲓⲟ · Ⲧⲛ̅ ⲣ̅ ⲭⲣⲓⲁ ⲁⲛ ⲛ ⲟⲩ ⲛⲟⲩⲃ ϩⲙ̅ ⲡ ⲙⲁ̅ ⲉⲧ ⲙ̅ⲙⲁⲩ · ⲁⲗⲗⲁ ⲟⲩ ⲧⲗ̅ⲧⲓⲗⲉ ⲙ̅ ⲙⲟⲟⲩ ⲧⲉⲧⲛ̅ ⲣ̅ ⲭⲣⲓⲁ ⲛⲁ ⲥ · ⲧⲛ̅ ⲣ̅ ⲭⲣⲓⲁ ⲁⲛ ⲛ̅ ϩⲉⲛ ϭⲱⲃⲉ ⲁⲗⲗⲁ ϩⲉⲛ ⲕⲁⲣⲡⲟⲥ · ⲧⲛ̅ ⲣ̅ ⲭⲣⲓⲁ ⲁⲛ ⲛ̅ ϩⲉⲛ ϣⲁϫⲉ ⲁⲗⲗⲁ ϩⲉⲛ ϩⲃⲏⲩⲉ · ⲡⲉϫⲁ ϥ ⲅⲁⲣ ϫⲉ ⲟⲩⲟⲛ ⲛⲓⲙ ⲁⲛ ⲉⲧ ϫⲱ ⲙ̅ⲙⲟ ⲥ ⲛⲁ ⲓ̈ ϫⲉ ⲡ ϫⲟⲉⲓⲥ ⲡ ϫⲟⲉⲓⲥ ⲡ ⲉⲧ ⲛⲁ ⲃⲱⲕ ⲉϩⲟⲩⲛ ⲉ ⲧ ⲙ̅ⲛ̅ⲧ ⲉⲣⲟ̅ ⲛ ⲙ̅ ⲡⲏⲩⲉ · ⲁⲗⲗⲁ ⲡ ⲉⲧ ⲛⲁ ⲉⲓ̈ⲣⲉ ⲙ̅ ⲡ ⲟⲩⲱϣ ⲙ̅ ⲡⲁ ⲉⲓ̈ⲱⲧ̅ ⲉⲧ ϩⲛ̅ ⲙ̅ ⲡⲏⲩⲉ · ⲙ̅ⲡⲣ̅ⲧⲣⲉ ⲛ ⲁⲡⲁⲧⲁ̅ ϭⲉ ⲙ̅ⲙⲟ ⲛ ⲙ̅ⲙⲓⲛⲙ̅ⲙⲟ ⲛ̅ · Ⲕⲁⲛ ⲉⲣϣⲁⲛ ⲟⲩⲁ ⲣ̅ ⲡⲉϥ ⲁϩⲉ̅ ⲧⲏⲣ ϥ̅ ϩⲛ̅ ϩⲉⲛ ϭⲓ ⲛ ⲟⲩⲱⲙ ⲙⲛ̅ ϩⲉⲛ ϭⲓⲛ ⲥⲱ̅ · ⲟⲩ ⲗⲁⲁⲩ ⲡⲉ ⲛ̅ ⲛⲁϩⲣⲛ̅ ⲛ ⲁⲓⲱⲛ ⲛ ⲁⲧ ⲟⲩⲱ̅ · Ⲙ̅ ⲡⲉⲓ̈ ⲙⲁ̅ ⲙⲉⲛ ⲅⲁⲣ ⲛ ⲁⲅⲁⲑⲟⲛ ⲙⲛ̅ ⲙ̅ ⲡ ⲉⲑ ⲟⲟⲩ ⲟⲩⲛⲧⲁ ⲩ ⲙ̅ⲙⲁⲩ ⲙ̅ ⲡⲉⲩ ϫⲱⲕ · ϩⲙ̅ ⲡ ⲙⲁ̅ ⲇⲉ ⲉⲧ ⲙ̅ⲙⲁⲩ ϩⲉⲛ ⲁⲅⲁⲑⲟⲛ ⲛⲉ ⲉ ⲩ ⲙⲏⲛ ⲉⲃⲟⲗ ϣⲁ ⲉⲛⲉϩ ⲙⲛ̅ ϩⲉⲛ ⲕⲟⲗⲁⲥⲓⲥ ⲛ ⲁⲧ ⲟⲩⲱ̅ · ⲙ̅ ⲡⲉⲓ̈ ⲙⲁ̅ ⲕⲁⲛ ⲉⲣϣⲁⲛ ⲡ ⲥⲱⲙⲁ ⲣⲱⲕϩ̅ · ϣⲁⲣⲉ ⲧⲉ ⲯⲩⲭⲏ ⲉⲓ̈ ⲉⲃⲟⲗ ⲉ ⲥ ⲟ̅ ⲛ ⲁⲧ ⲧⲁⲕⲟ̅ · ⲙ̅ ⲡ ⲙⲁ̅ ⲇⲉ ⲉⲧ ⲙ̅ⲙⲁⲩ ⲕⲁⲛ ⲉⲣϣⲁⲛ ⲡ ⲥⲱⲙⲁ ⲧⲱⲟⲩⲛ ⲉ ϥ ⲟ̅ ⲛ ⲁⲧ ⲧⲁⲕⲟ̅ ϣⲁ ⲩ ⲣⲱⲕϩ̅ ⲛ̅ ⲧⲉ ⲯⲩⲭⲏ ⲛ̅ ⲟⲩⲟⲉⲓϣ ⲛⲓⲙ · ⲕⲁⲓ ⲅⲁⲣ ϩⲁⲡⲥ̅ ⲡⲉ ⲉ ⲧⲣⲉ ⲛ̅ ⲣⲉϥ ⲣ̅ ⲛⲟⲃⲉ ⲧⲱⲟⲩⲛ ⲉ ⲩ ⲟ̅ ⲛ ⲁⲧ ⲧⲁⲕⲟ̅ · ϫⲉ ⲕⲁⲥ ⲁⲛ ⲉⲩⲉ ϫⲓ ⲉⲟⲟⲩ · ⲁⲗⲗⲁ ϫⲉⲕⲁⲥ ⲉ ⲩ ⲛⲁ ⲃⲁ ⲥⲁⲛⲓⲍⲉ ⲙ̅ⲙⲟ ⲟⲩ ϩⲛ̅ ⲟⲩ ⲙⲛ̅ⲧ ⲁⲧ ⲙⲟⲩ · Ⲉϣϫⲉ ⲙⲉⲛ ⲉϣ ϥⲓ ϩⲁ ⲡ ⲁⲏⲣ̅ ⲛ̅ ⲟⲩ ⲥⲓⲟⲟⲩⲛⲉ ⲉⲩ ϣⲁⲛ ⲧⲙ̅ϩⲟ ⲥ ⲉ ⲡⲉ ϩⲟⲩⲟ̅ ⲡⲁⲣⲁ ⲡ ⲉⲧ ⲉϣϣⲉ · ⲉⲓ̈ⲉ ⲉ ⲛ ⲁ ⲣ ⲟⲩ ⲉⲩϣⲁⲛ ⲡⲁⲣⲁⲇⲓⲇⲟⲩ ⲙ̅ⲙⲟ ⲛ ⲉ ⲡ ⲓⲉⲣⲟ̅ ⲛ̅ ⲕⲱϩⲧ̅ ⲉⲧ ⲥⲱⲕ ϩⲓ ⲑ ⲏ ⲙ̅ ⲡ ⲃⲏⲙⲁ ⲙ̅ ⲡⲉ ⲭ̅ⲥ̅ · ϩⲁⲡⲥ̅ ⲅⲁⲣ ⲡⲉ ⲉ ⲧⲣⲉ ⲩ ⲇⲟⲕⲓⲙⲁⲍⲉ ⲛ̅ ⲟⲩⲟⲛ ⲛⲓⲙ ϩⲓⲧⲙ̅ ⲡ ⲕⲱϩⲧ̅ ⲉⲧ ⲙ̅ⲙⲁⲩ · Ⲙⲁⲣ ⲛ̅ ⲙⲟⲩϣⲧ̅ ⲛ ⲧⲉ̅ ⲥⲫⲣⲁⲅⲓⲥ ϫⲉ ⲉⲛⲉ ϥ ⲟⲩⲟϫ ⲛ̅ϭⲓ ⲡⲉⲛ ⲛⲟⲩϥ ⲏ̅ ϫⲉ ⲙⲏⲡⲱⲥ ⲁ ⲩ ⲥⲩⲗⲁ̅ ⲙ̅ ⲡⲉⲛ ⲁϩⲟ̅ · ⲛⲉⲛ ϩⲃⲏⲩⲉ ⲅⲁⲣ ⲧⲏⲣ ⲟⲩ ⲥⲉ ϭⲟⲗⲡ̅ ⲉ ⲡ ⲉⲧ ⲛⲁ ϥⲓ ⲗⲟⲅⲟⲥ ⲛⲙ̅ⲙⲁ ⲛ · ⲁⲩⲱ ⲙⲛ̅ ⲑ ⲉ ⲛ ⲣ̅ ϩⲁⲗ ⲙ̅ ⲡⲉ ⲕⲣⲓⲧⲏⲥ ⲉⲧ ⲙ̅ⲙⲁⲩ · ϩⲟⲥⲟⲛ ⲟⲩⲛⲧⲁ ⲛ ⲙ̅ⲙⲁⲩ ⲙ̅ ⲡⲉ ⲟⲩⲟⲉⲓϣ · ⲁⲙⲏⲉⲓⲛ ⲛ̅ ⲧⲛ̅ ⲑⲉⲣⲁⲡⲉⲩⲉ ⲛ ⲛ̅ ⲥⲁϣ ⲛ̅ ⲧⲉⲛ ⲯⲩⲭⲏ · ϩⲓⲧⲛ̅ ⲛ̅ ⲣⲙ̅ⲉⲓ̈ⲟⲟⲩⲉ · Ⲉϣϫⲉ ⲁ ϥ ⲣⲓⲙⲉ ⲛ̅ϭⲓ ⲡⲉ ⲡⲣⲟⲫⲏⲧⲏⲥ ⲓ̈ⲉⲣⲏⲙⲓⲁⲥ ⲉϫⲙ̅ ⲡ ϣⲟⲣϣⲣ̅ ⲙ̅ ⲡ ⲣ̅ⲡⲉ · ⲡⲁⲓ̈ ⲉⲧ ⲕⲏⲧ̅ ⲉⲃⲟⲗ ϩⲛ̅ ϩⲉⲛ ⲱⲛⲉ ⲙ̅ ⲙⲉ ⲉ ϥ ϫⲱ ⲙ̅ⲙⲟ ⲥ ϫⲉ ⲕⲁⲁ ⲧ̅ ⲧⲁ ⲣⲓⲙⲉ ϩⲛ̅ ⲟⲩ ⲥⲓϣⲉ ⲡⲟⲥⲟ ⲙⲁⲗⲗⲟⲛ ϣ̅ϣⲉ ⲉⲣⲟ ⲛ ⲉ ⲧⲣⲉ ⲛ ⲣⲓⲙⲉ ⲉϫⲙ̅ ⲡⲉⲛ ⲣ̅ⲡⲉ ⲙ̅ⲙⲓⲛⲙ̅ⲙⲟ ⲛ ⲉⲧ ⲧⲁⲓ̈ⲏⲩ ⲉ ⲡⲉ ϩⲟⲩⲟ̅ ⲡⲁⲓ̈ ⲉⲧ ϥ̅ ⲛ̅ϩⲏⲧ ϥ̅ ⲁⲛ ⲛ̅ϭⲓ ⲟⲩ ϭⲗ̅ⲙⲁⲓ̈ ⲛ̅ ⲛⲟⲩⲃ · ⲁⲗⲗⲁ ⲧⲉ ⲧⲣⲓⲁⲥ ⲉ ⲑ ⲟⲩⲁⲁⲃ ⲧ ⲉⲧ ⲟⲩⲏϩ ⲛ̅ϩⲏⲧ ϥ̅ · Ⲉϣϫⲉ ⲉⲛϣⲁⲛ ⲛⲁⲩ ⲉ ⲟⲩⲁ̅ ⲉ ⲁ ϥ ⲙⲟⲩ ϣⲁ ⲛ ⲣⲓⲙⲉ ⲉϩⲣⲁⲓ̈ ⲉϫⲱ ϥ ϩⲓⲧⲛ̅ ⲧ ⲥⲩⲛⲏⲑⲓⲁ · ⲉⲓ̈ⲉ ⲛⲓⲙ ⲁⲣⲁ ⲡ ⲉⲧ ⲛⲁ ⲣ̅ ⲁⲑⲏⲧ̅ ⲛ̅ ⲧⲉⲓ̈ ϩⲉ̅ ⲧⲏⲣ ⲥ̅ · ϩⲱⲥⲧⲉ ⲉ ⲧⲙ̅ ⲧⲣⲉ ϥ ⲣⲓⲙⲉ ⲉϫⲛ̅ ⲧⲉ ⲯⲩⲭⲏ ⲙ̅ⲙⲓⲛⲙ̅ⲙⲟ ϥ · ⲉ ⲁ ⲥ ⲙⲟⲩ ϩⲓⲧⲙ̅ ⲡ ⲛⲟⲃⲉ · ⲉⲧⲃⲉ ⲡⲁⲓ̈ ϣ̅ϣⲉ ⲁⲛ ⲉ ⲣⲓⲙⲉ ⲉϫⲛ̅ ⲟⲩ ⲕⲱⲱⲛⲥ̅ ⲁⲗⲗⲁ ⲉϫⲙ̅ ⲡ ⲙⲟⲩ ⲛ̅ ⲧⲉⲕ ⲯⲩⲭⲏ · Ⲁⲣⲓ ⲡ ⲙⲉⲉⲩⲉ ϫⲉ ⲁ ⲡ ⲕⲁⲓⲣⲟⲥ ϩⲱⲛ ⲉϩⲟⲩⲛ · ⲁⲩⲱ ⲡⲉ ⲕⲣⲓⲧⲏⲥ ⲁϩⲉ ⲣⲁⲧ ϥ̅ ϩⲓⲣⲙ̅ ⲡ ⲣⲟ̅ · ⲁ ⲧ ⲉⲩϣⲏ̅ ⲡⲣⲟⲕⲟⲡⲧⲉ ⲁ ⲡⲉ ϩⲟⲟⲩ ϩⲱⲛ ⲉϩⲟⲩⲛ · ⲙⲁⲣⲉ ⲗⲁⲁⲩ ϭⲱ̅ ⲉ ϥ ⲛ̅ⲕⲟⲧⲕ̅ ⲉⲣϣⲁⲛ ⲧⲉ ⲩϣⲏ ⲟⲩⲉⲓ̈ⲛⲉ ⲛ ϥ̅ ϣⲁ̅ ⲛ̅ϭⲓ ⲡⲣⲏ · Ⲙⲁⲣ ⲛ̅ ⲧⲱⲟⲩⲛ ϭⲉ ⲉⲃⲟⲗ ϩⲁ ⲡ ϩⲓⲛⲏⲃ ⲛ ⲛ̅ ⲣⲁⲥⲟⲩ · ⲙⲁⲣ ⲛ̅ ⲉⲓ̈ⲣⲉ ⲛ̅ ϩⲉⲛ ⲕⲁⲣⲡⲟⲥ ⲉ ⲩ ⲙ̅ϣⲁ̅ ⲛ̅ ⲧ̅ ⲙⲉⲧⲁⲛⲟⲓⲁ · ⲛ̅ ⲑ ⲉ ⲉⲧ ⲥⲏϩ ⲧ ⲙⲉⲧⲁⲛⲟⲓⲁ ⲉ ⲥ ⲡⲏϩ ⲁⲛ ϣⲁⲁ ⲟⲩ ⲭⲣⲟⲛⲟⲥ · ⲁⲩⲱ ϩⲁϩ ϩⲛ̅ ⲙ̅ ⲙⲁⲣⲧⲉⲣⲟⲥ ⲁ ⲩ ϫⲓ ⲙ̅ ⲡⲉ ⲕⲗⲟⲙ ⲛ̅ ⲟⲩ ⲕⲟⲩⲓ̈ ⲛ ⲁⲡⲣⲏⲧⲉ · ⲕⲁⲛ ⲉ ⲁ ⲛ ⲣ̅ ϩⲉⲛ ⲛⲟⲃⲉ ⲉ ⲩ ϫⲓ ⲉϩⲟⲩⲛ ⲉ ⲡ ⲙⲟⲩ · ⲙ̅ⲡⲣ̅ⲧⲣⲉ ⲛ ⲉⲓ̈ⲁ ⲧⲟⲟⲧ ⲛ̅ ⲛ̅ⲥⲱ ⲛ · ⲟⲩⲛⲧⲁ ⲛ ⲅⲁⲣ ⲙ̅ⲙⲁⲩ ⲛ̅ ϩⲉⲛ ⲡⲁϩⲣⲉ̅ ⲛ ⲟⲩϫⲁⲓ̈ ⲉⲧⲉ ⲛ̅ ⲣⲙ̅ⲉⲓ̈ⲟⲟⲩⲉ ⲛⲉ · Ⲕⲁⲓ ⲅⲁⲣ ⲡⲁ ⲧⲉ ⲫⲩⲥⲓⲥ ⲛ ⲛ̅ ⲣⲱⲙⲉ ⲡⲉ ϩⲱⲱⲗⲉ ϩⲛ̅ ⲟⲩ ϩⲱⲃ · ⲟⲩ ϩⲱⲃ ⲇⲉ ⲛ̅ⲧⲉ ⲡ ⲥⲁⲧⲁⲛⲁⲥ ⲡⲉ ⲙⲟⲩⲛ ⲉⲃⲟⲗ ϩⲙ̅ ⲡ ϩⲱⲱⲗⲉ ⲧ ϭⲓⲛ ϩⲉ̅ ⲅⲁⲣ ⲁⲛ ⲧⲉ ⲑ ⲟⲟⲩ ⲁⲗⲗⲁ ⲡ ⲧⲙ̅ ⲧⲱⲟⲩⲛ ⲡⲉ ⲉⲃⲟⲗ ϩⲙ̅ ⲡ ϩⲉ̅ ⲡⲉ ⲡ ⲡ ⲉⲑ ⲟⲟⲩ ⲙⲛ̅ ⲡ ⲧⲁⲕⲟ̅ · Ⲉⲧⲃⲉ ⲡⲁⲓ̈ ⲁ ⲡⲉⲛ ϫⲟⲉⲓⲥ ⲱϣ ⲉⲃⲟⲗ ⲉⲣⲟ ⲛ ϩⲓⲧⲙ̅ ⲡⲉ ⲡⲣⲟⲫⲏⲧⲏⲥ ϫⲉ ⲙⲏ̅ ⲙⲛ̅ ⲥⲟⲛⲧⲉ ϩⲛ̅ ⲕⲁⲗⲁⲁⲇ · ⲏ̅ ⲙⲛ̅ ⲥⲁⲉⲓⲛ ϩⲙ̅ ⲡ ⲙⲁ̅ ⲉⲧ ⲙ̅ⲙⲁⲩ · ⲉⲧⲃⲉ ⲟⲩ ⲙ̅ⲡ ϥ̅ ⲉⲓ̈ ⲉϩⲣⲁⲓ̈ ⲛ̅ϭⲓ ⲡ ⲧⲁⲗϭⲟ̅ ⲛ ⲧ̅ ϣⲉⲉⲣⲉ ⲙ̅ ⲡⲁ ⲗⲁⲟⲥ · ⲉⲓ̈ⲧⲁ̅ ⲉⲣϣⲁⲛ ⲟⲩ ⲙⲉⲗⲟⲥ ⲙⲉⲛ ϣⲱⲛⲉ ϩⲙ̅ ⲡⲉⲛ ⲥⲱⲙⲁ · ϣⲁ ⲛ ϣⲓⲛⲉ ⲛⲥⲁ ϩⲉⲛ ⲥⲁⲉⲓⲛ · ⲛ̅ ⲧⲛ̅ ⲣ̅ ⲥⲡⲟⲇⲏ ⲛⲓⲙ ϣⲁⲛⲧ ⲛ̅ ⲑⲉⲣⲁⲡⲉⲩⲉ ⲙ̅ ⲡ ⲙⲉⲗⲟⲥ ⲉⲧ ϣⲱⲛⲉ ⲉⲧ ϩⲙ̅ ⲡⲉⲛ ⲥⲱⲙⲁ̅ · Ⲧⲉⲛ ⲯⲩⲭⲏ ⲇⲉ ϩⲱⲱ ⲥ ϣⲱⲛⲉ ⲧ ⲛ̅ ⲁⲙⲉⲗⲉⲓ ⲉⲣⲟ ⲥ · ⲁⲩⲱ ⲧⲛ̅ ϥⲓ ⲣⲟⲟⲩϣ ⲁⲛ ϩⲁ ⲡⲉⲥ ⲟⲩϫⲁⲓ̈ ⲉ ⲡ ⲧⲏⲣ ϥ̅ · ⲙⲁⲣ ⲛ̅ ⲣ̅ ϩⲟⲧⲉ ϩⲏⲧ ϥ̅ ⲙ̅ ⲡ ⲉⲧⲉ ⲩⲛ̅ ϣ ϭⲟⲙ ⲙ̅ⲙⲟ ϥ ⲉ ⲧⲁⲕⲟ̅ ⲛ̅ ⲧⲉⲛ ⲯⲩⲭⲏ ⲙⲛ̅ ⲡⲉⲛ ⲥⲱⲙⲁ ϩⲣⲁⲓ̈ ϩⲛ̅ ⲧ ⲕⲉ ϩⲉⲛⲛⲁ̅ · ⲁⲙⲏⲉⲓⲛ ⲧⲛ̅ ⲡⲱⲧ̅ ⲉⲣⲁⲧ ϥ̅ ⲙ̅ ⲡ̅ ⲡⲉⲗⲁⲅⲟⲥ ⲛ ⲙ̅ ⲙⲛ̅ⲧ̅ ϣⲁⲛⲁ ϩⲧⲏ ϥ ⲙ̅ ⲡ ⲛⲟⲩⲧⲉ ϩⲁ ⲑ ⲏ̅ ⲙ̅ ⲡ ⲕⲁⲓⲣⲟⲥ ⲛ ⲛ̅ ⲃⲁⲥⲁⲛⲟⲥ · ⲛ̅ ⲧⲛ̅ ϫⲟⲟ ⲥ ϩⲱⲱ ⲛ ⲙⲛ̅ ⲡ̅ ⲡ ⲉⲧ ⲟⲩⲁⲁⲃ ⲇⲁⲩⲉⲓⲇ ϫⲉ ⲕ̅ ⲛⲁ ϫⲟⲕⲙⲉ ⲧ̅ ⲉⲃⲟⲗ ⲛ̅ϩⲏⲧ ϥ̅ · ⲁⲩⲱ ϯ ⲛⲁ ⲟⲩⲃⲁϣ ⲛ̅ ϩⲟⲩⲉ ⲉ ⲟⲩ ⲭⲓⲱⲛ · Ϥ̅ ⲁϩⲉ ⲣⲁⲧ ϥ̅ ⲛ̅ϭⲓ ⲡ ϣⲱⲥ ⲉⲧ ⲛⲁⲛⲟⲩ ϥ ⲉ ϥ ⲟⲩⲱϣ ⲉ ⲧⲱⲣⲡ̅ ⲛ̅ ⲛⲉⲛ ⲯⲩⲭⲏ ⲉⲃⲟⲗ ϩⲛ̅ ⲧ̅ ⲧⲁⲡⲣⲟ̅ ⲙ̅ ⲡ ⲙⲟⲩⲓ̈ ϩⲁ ⲑ ⲏ ⲉⲙⲡⲁⲧ ϥ̅ ⲱⲙⲕ̅ ⲙ̅ⲙ̅ⲟ ⲟⲩ · ϥ̅ ϫⲓ ϣⲕⲁⲕ ⲉⲃⲟⲗ ⲉ ⲣⲟ ⲛ ϩⲱⲱ ⲛ ϫⲉ ⲡⲁ ϣⲏⲣⲉ ⲁ ⲕ ⲣ̅ ⲛⲟⲃⲉ ⲙ̅ⲡⲣ̅ ⲟⲩⲱϩ ⲉ ⲧⲟⲟⲧ ⲕ̅ · Ⲁⲩⲱ ϫⲉ ⲙⲏ̅ ⲡⲉ ϣⲁ ϥ ϩⲉ̅ ⲙⲉ ϥ ⲧⲱⲟⲩⲛ · ⲏ̅ ⲡⲉ ϣⲁ ϥ ⲕⲧⲟ ϥ ⲉⲃⲟⲗ ⲙⲉ ϥ ⲕⲟⲧ ϥ̅ ϭⲉ ⲉϩⲟⲩⲛ · ⲁⲩⲱ ϫⲉ ⲕⲧⲉ ⲧⲏⲩⲧⲛ̅ ϣⲁⲁⲣⲟ ⲓ̈ ⲛ̅ ϣⲏⲣⲉ ⲉⲛⲧ ⲁ ⲩ ⲟⲩⲉ ⲉⲃⲟⲗ · ⲁⲩⲱ ⲁⲛⲟⲕ ϯ ⲛⲁ ⲧⲁⲗϭⲉ ⲛⲉⲧⲛ̅ ⲟⲩⲱϣϥ̅ · Ϥ̅ ϫⲓ ϭⲟⲗ ⲁⲛ ⲛ̅ϫ ? ⲓ ⲡ ⲉⲛⲧ ⲁ ϥ ϫⲟⲟ ⲥ ϫⲉ ⲛ̅ⲧ ⲁ ⲓ̈ ⲉⲓ̈ ⲁⲛ ⲉ ⲕⲣⲓⲛⲉ ⲙ̅ ⲡ ⲕⲟⲥⲙⲟⲥ · ⲁⲗⲗⲁ ϫⲉⲕⲁⲥ ⲉⲣⲉ ⲡ ⲕⲟⲥ ⲙⲟⲥ ⲟⲩϫⲁⲓ̈ ⲉⲃⲟⲗ ϩⲓⲧⲟⲟⲧ̅ · ⲙⲟ[ⲛ]ⲟⲛ ⲙⲁⲣ ⲛ̅ ⲙⲉⲧⲁⲛⲟⲓ̈ · ϯ ⲟⲩⲉϣ ⲡ ⲙⲟⲩ ⲅⲁⲣ ⲁⲛ ⲡⲉϫⲁ ϥ ⲙ̅ ⲡ ⲣⲉϥ ⲣ̅ ⲛⲟⲃⲉ · ⲛ̅ ⲑ ⲉ ⲉ ⲧⲣⲉ ⲡ ⲣⲉϥ ⲣ̅ ⲛⲟⲃⲉ ⲕⲧⲟ ϥ ⲉⲃⲟⲗ ⲛ̅ ⲧⲉϥ ϩⲓⲏ̅ ⲉⲑ ⲟⲟⲩ ⲛ ϥ̅ ⲱⲛϩ̅ · ⲙⲛ̅ ⲗⲁⲁⲩ ϩⲛ̅ ⲛ ⲉⲧ ⲙⲉ̅ ⲛ ⲛ̅ ⲥⲱⲙⲁ · ⲕⲁⲛ ⲉ ϥ ⲣⲟⲕϩ̅ ϩⲛ̅ ⲟⲩ ⲗⲓⲃⲉ ⲉϩⲣⲁⲓ̈ ⲉϫⲛ̅ ⲧⲉ ⲥϩⲓⲙⲉ ⲉⲧ ϥ̅ ⲙⲉ̅ ⲙ̅ⲙⲟ ⲥ ϥ ⲛⲁ ϣ ⲙⲉⲣⲓⲧ ⲥ̅ ⲁⲛ ⲛ̅ ⲧⲉⲓ̈ ϩⲉ̅ ⲧⲏⲣ ⲥ̅ · Ⲛ̅ ⲑ ⲉ ⲉⲧⲉⲣⲉ ⲡ ⲛⲟⲩⲧⲉ ⲙⲉ ⲛ̅ ⲧⲉ ⲯⲩⲭⲏ̅ ⲉⲧ ⲛⲁ ⲙⲉⲧ ⲁⲛⲟⲓ ⲁⲩⲱ ⲧ ⲉⲛⲧ ⲁ ⲥ ⲡⲟⲣⲛⲉⲩⲉ̅ ⲛ̅ ϩⲁϩ ⲛ̅ ⲥⲟⲡ̅ · ⲁ ϥ ⲡⲣⲟⲕⲁⲗⲉⲓ ⲙ̅ⲙⲟ ⲥ ⲉ ϥ ϫⲱ ⲙ̅ⲙⲟ ⲥ ϫⲉ ⲁⲩⲱ ⲁ ⲓ̈ ϫⲟⲟ ⲥ ⲛⲁ ⲥ ⲙⲛ̅ⲛ̅ⲥⲁ ⲧⲣⲉ ⲥ ⲡⲟⲣⲛⲉⲩⲉ ϩⲛ̅ ⲛⲁⲓ̈ ⲧⲏⲣ ⲟⲩ · ϫⲉ ⲕⲧⲟ̅ ⲉⲣⲟ ⲓ̈ · Ⲟⲩ ϯ ⲙⲓⲛⲉ ⲅⲁⲣ ⲧⲉ ⲧ ⲙⲛ̅ⲧ ⲙⲁⲓ̈ ⲣⲱⲙⲉ ⲙ̅ ⲡ ⲛⲟⲩⲧⲉ · ⲉ ⲙⲉ ϥ ⲕⲧⲟ ϥ ⲉⲃⲟⲗ ⲉⲛⲉϩ ⲙ̅ ⲡ ⲉⲧ ⲛⲁ ϯ ⲙ̅ ⲡⲉϥ ⲛ̅ⲟⲩⲟⲉⲓ ⲉϩⲟⲩⲛ ⲉⲣⲟ ϥ ϩⲛ̅ ⲟⲩ ⲙⲉⲧⲁⲛⲟⲓⲁ ⲕⲁⲛ ⲉ ⲁ ϥ ϩⲉ ⲉϩⲣⲁⲓ̈ ⲉ ⲡ ϣⲓⲕ ⲛⲙ̅ ⲡ ⲉⲑ ⲟⲟⲩ · ⲁⲗⲗⲁ ϣⲁ ϥ ⲥⲟⲟⲩⲧⲛ̅ ⲛ̅ ⲧⲉϥ ϭⲓϫ ⲉⲃⲟⲗ ⲣⲟ ϥ ⲉ ϥ ϫⲱ ⲙ̅ⲙⲟ ⲥ ϫⲉ ⲕ ⲧⲟⲕ ϣⲁⲁⲣⲟ ⲓ̈ ⲁⲩⲱ ϯ ⲛⲁ ⲥⲟⲟⲧ ⲕ̅ · ⲁⲩⲱ ⲟⲛ ϫⲉ ⲙ̅ ⲡ ⲟⲟⲩ ⲉⲧⲉⲧⲛ̅ϣⲁⲛ ⲥⲱⲧⲙ̅ ⲉ ⲧⲉϥ ⲥⲙⲏ ⲙ̅ⲡⲣ̅ ϯ ⲛ̅ ϣⲟⲧ̅ ⲛ̅ ⲛⲉⲧⲛ̅ ϩⲏⲧ · Ⲉϣϫⲉ ⲟⲩ ⲛ ⲥⲁⲉⲓⲛ ⲅⲁⲣ ⲕⲁⲛ ⲉⲥϣⲁⲛ ϣⲱⲡⲉ ⲉ ⲧⲣⲉ ⲡ ⲉⲧ ϣⲱⲛⲉ ⲣ̅ ϩⲏⲧ ϣⲏⲙ ⲛϥ̅ ϣⲱⲥ ⲙ̅ⲙⲟ ϥ · ⲙⲁⲣⲉ ⲡ ⲥⲁⲉⲓⲛ ⲕⲁⲧⲁⲫⲣⲟⲛⲉⲓ ⲙ̅ⲙⲟ ϥ · ⲟⲩⲇⲉ ⲙⲉ ϥ ⲧⲱⲱⲃⲉ ⲛⲁ ϥ ⲉⲧⲃⲉ ⲛ̅ ϣⲱⲥ · ⲁⲗⲗⲁ ϣⲁ ϥ ϯ ⲡⲁϩⲣⲉ ⲉⲣⲟ ϥ ϩⲛ̅ ⲟⲩ ⲙⲛ̅ⲧ ⲣⲙ̅ ⲣⲁϣ · ⲡⲟⲥⲟ ⲙⲁⲗⲗⲟⲛ ⲡ ⲛⲟⲩⲧⲉ ⲛ ⲁⲅⲁⲑⲟⲥ ⲡ ⲥⲁⲉⲓⲛ ⲙ̅ ⲙⲉ ⲛ̅ ⲛⲉⲛ ⲯⲩⲭⲏ · ⲙⲟⲛⲟⲛ ⲙ̅ⲡⲣ̅ⲧⲣⲉ ⲛ ⲉⲓ̈ⲁ ⲧⲟⲟⲧ ⲛ̅ ⲛ̅ⲥⲁ ⲡⲉⲛ ⲟⲩϫⲁⲓ̈ ⲙ̅ⲙⲓⲛⲙ̅ⲙⲟ ⲛ · ⲕⲁⲓ ⲅⲁⲣ ⲡⲟⲗⲗⲁⲕⲓⲥ ϣⲁⲣⲉ ⲡ ϣⲟⲉⲓϫ ϩⲉ̅ ϩⲙ̅ ⲡ ⲁⲅⲱⲛ ⲉ ⲡ ϩⲁⲉ̅ ⲛ ϥ̅ ⲧⲱⲟⲩⲛ ⲛ ϥ̅ ϫⲓ ⲕⲗⲟⲙ · ⲁⲩⲱ ⲡ ⲙⲁⲧⲟⲓ̈ ⲙⲛ̅ⲛ̅ⲥⲁ ⲧⲣⲉ ⲩ ⲡⲗⲏⲅⲏ̅ ⲙ̅ⲙⲟ ϥ ⲛ̅ ⲥⲉ ⲑⲉⲣⲁⲡⲉⲩⲉ ⲙ̅ⲙⲟ ϥ · ⲛ ϥ̅ ⲡⲟ ⲗⲉⲙⲉⲓ̈ ⲛ̅ ⲕⲉ ⲥⲟⲡ̅ ⲛ ϥ̅ ⲉⲩⲇⲟⲕⲉⲓⲙⲉⲓ̈ ⲛ̅ ϩⲟⲩⲟ̅ ⲉ ⲛ ⲉⲧⲉ ⲙ̅ⲡ ⲟⲩ ϫⲟⲧ ⲟⲩ ⲉ ⲡ ⲧⲏⲣ ϥ̅ · Ⲁⲩⲱ ⲟⲩ ⲛ ϩⲁϩ ⲛⲉ ϣⲱⲧ̅ ⲙⲛ̅ⲛ̅ⲥⲁ ⲧⲣⲉ ⲡ ϫⲟⲓ̈ ⲱⲙⲥ̅ ⲛ̅ ⲥⲉ ϯ ⲟⲥⲉ ⲙ̅ ⲡⲉⲩ ⲁⲩⲉⲓⲛ ⲙⲉ ⲩ ⲕⲁ ⲧⲟⲟⲧ ⲟⲩ ⲉⲃⲟⲗ · ⲁⲗⲗⲁ ϣⲁ ⲩ ⲕⲧⲟ ⲟⲩ ⲉ ⲧⲉⲩ ⲉⲓ̈ ⲉ ⲡ ϣⲱⲧ̅ ⲛ̅ ⲕⲉ ⲥⲟⲡ ⲛ̅ ⲥⲉ ⲣ̅ ⲣⲙ̅ ⲙ ⲁⲟ̅ · ⲙⲏ ⲅⲁⲣ ⲡ ⲕⲱϩⲧ̅ ⲛ ⲧ̅ ⲕⲉϩⲉⲛⲛⲁ̅ ⲛ̅ⲧ ⲁ ⲩ ⲥⲃ̅ⲧⲱⲧ ϥ̅ ⲛⲁ ⲛ ⲙ̅ⲙⲟ ⲛ · ⲁⲗⲗⲁ ⲛ̅ⲧ ⲁ ⲩ ⲥⲃ̅ⲧⲱⲧ ϥ̅ ⲙ̅ ⲡ ⲇⲓⲁⲃⲟⲗⲟⲥ ⲙⲛ̅ ⲛⲉϥ ⲁⲅⲅⲉⲗⲟⲥ · ⲙⲟⲛⲟⲛ ⲙ̅ⲡⲣ̅ⲧⲣⲉ ⲛ ϫⲉⲣⲟ̅ ⲙ̅ ⲡ ⲕⲱϩⲧ̅ ⲉⲧ ⲙ̅ⲙⲁⲩ ⲉⲣⲟ ⲛ ⲙⲁⲩⲁⲁ ⲛ · ⲛ̅ ⲧⲛ̅ ⲥⲱⲧⲙ̅ ϩⲱⲱ ϥ ⲟⲛ ϫⲉ ⲃⲱⲕ ϩⲙ̅ ⲡ ϣⲁϩ ⲉⲛⲧ ⲁ ⲧⲉⲧⲛ̅ ϫⲉⲣⲱ ϥ · Ⲙⲛ̅ ⲗⲁⲁⲩ ⲇⲉ ⲛ̅ ϣⲱⲛⲉ ⲟ̅ ⲛ̅ ⲁⲧ ⲧⲁⲗϭⲟ̅ ⲛⲁϩⲣⲙ̅ ⲡ̅ ⲡⲁϩⲣⲉ ⲙ̅ ⲡ ⲥⲁⲉⲓⲛ ⲛ̅ ⲛⲉⲛ ⲯⲩⲭⲏ · ⲁⲗⲗⲁ ⲙⲉϣⲁⲕ ⲕ ⲛⲁ ϫⲟⲟ ⲥ ϫⲉ ⲙⲛ̅ ϣ ϭⲟⲙ ⲙ̅ⲙⲟ ⲓ̈ ⲉ ⲡⲱϩ ⲉ ⲧ ⲙⲛ̅ⲧ ⲧⲉⲗⲓⲟⲥ · Ⲉϣϫⲉ ⲙⲛ̅ ϣ ϭⲟⲙ ⲙ̅ⲙⲟ ⲕ ⲉ ⲡⲱϩ ⲉ ⲧ ⲙⲛⲧ̅ ⲧⲉⲗⲓⲟⲥ · ⲉϣϫⲉ ⲙⲛ̅ ϣ ϭⲟⲙ ⲙ̅ⲙⲟ ⲕ ⲉϣⲱⲡⲉ ⲛ̅ ⲑ ⲉ ⲙ̅ ⲡ ⲣⲏ ⲕⲁⲛ ⲣ̅ ⲑ ⲉ ⲛ ⲛ̅ ⲥⲓⲟⲩ · ⲙⲟⲛⲟⲛ ⲡⲱⲱⲛⲉ ⲉⲃⲟⲗ ϩⲙ̅ ⲡ ⲕⲁϩ ⲉϩⲣⲁⲓ̈ ⲉ ⲧ ⲡⲉ · ⲛ ⲅ̅ ⲧⲱⲛⲅ̅ ⲉ ⲛ ⲥⲓⲟⲩ · ⲉⲧ ⲟ̅ ⲛ̅ ⲟⲩⲟⲉⲓⲛ · ⲛⲁⲛⲟⲩ ⲥ ⲉ ⲧⲣⲉ ⲕ ⲣ̅ ϩⲉⲛ ⲕⲟⲩⲓ̈ ⲛ̅ ϩⲱⲃ ⲉ ⲛⲁⲛⲟⲩ ⲟⲩ ⲛ̅ ϩⲟⲩⲉ ⲉⲣⲟ ⲥ ⲉ ⲧⲙ̅ ⲧⲣⲉ ⲕ ⲣ̅ ⲗⲁⲁⲩ ⲉ ⲡ ⲧⲏⲣ ϥ̅ · ⲁ ⲩ ⲧⲁⲙⲟ ⲕ ⲉⲧⲃⲉ ⲡ ϫⲱ̅ ⲙ̅ ⲙⲟⲩ ⲛ ⲱⲣϣ̅ · ⲁⲩⲱ ⲉ ϭⲙ̅ ⲡ ϣⲓⲛⲉ ⲛ̅ ⲛ ⲉⲧ ϣⲱⲛⲉ · ⲙⲛ̅ ⲛ ⲉⲧ ϩⲙ̅ ⲡⲉ ϣⲧⲉⲕⲟ̅ · ⲕⲁⲓ̈ ⲅⲁⲣ ⲉϣϫⲉ ⲥⲉ ⲛⲁ ⲧⲓⲙⲱⲣⲉⲓ ⲙ̅ⲙⲟ ⲛ ⲉⲧⲃⲉ ⲛⲉⲛ ϣⲁϫⲉ ⲙⲛ̅ ⲛⲉⲛ ⲙⲉⲉⲩⲉ · Ⲡⲟⲥⲟ ⲙⲁⲗⲗⲟⲛ ϥ ⲛⲁ ϯ ⲃⲉⲕⲉ ⲛⲁ ⲛ ⲉⲧⲃⲉ ⲛⲉⲛ ϩⲃⲏⲩⲉ ⲉⲧ ⲛⲁⲛⲟⲩ ⲟⲩ ⲕⲁⲛ ⲉ ϩⲉⲛ ⲕⲟⲩⲓ ⲛⲉ · ⲟⲩⲕ ⲟⲩⲛ ⲙⲁⲣ ⲛ̅ ⲙⲟⲕϩ ⲛ̅ ⲟⲩ ⲕⲟⲩⲓ̈ ⲛ̅ ⲟⲩⲟⲉⲓϣ · ϫⲉⲕⲁⲥ ⲉⲛⲉ ⲛ ϣⲱⲡⲉ ⲉ ⲛ ⲟ̅ ⲛ̅ ϩⲁⲉ̅ ⲉ ⲡ ⲱⲛϩ̅ ⲛ̅ ϣⲁ ⲉⲛⲉϩ · Ⲉⲛⲉ ⲩⲛ̅ ϣ ϭⲟⲙ ⲅⲁⲣ ⲡⲉ ⲉ ⲧⲣⲉ ⲛ ⲙⲟⲩ ⲛ̅ ⲟⲩ ⲙⲏⲏϣⲉ ⲛ̅ ⲥⲟⲡ̅ ⲡ ⲉⲧ ⲉϣϣⲉ ⲉⲣⲟ ⲛ ⲡⲉ ⲉ ⲧⲣⲉ ⲛ ⲣ̅ ⲡⲁⲓ̈ · ϣⲁⲛ ⲧ ⲛ̅ ⲛⲁⲩ ⲉ ⲡⲉ ⲭ̅ⲥ̅ ⲉ ϥ ⲛⲏⲩ ϩⲙ̅ ⲡⲉϥ ⲉⲟⲟⲩ · ⲉ ⲛ ⲁ ⲛⲁⲩ ⲉ ⲣⲟ ϥ ⲁⲛ ϩⲓⲧⲛ̅ ⲟⲩ ⲁⲓⲛⲓⲅⲙⲁ · ⲁⲗⲗⲁ ⲉ ⲛ ⲁ ⲑⲉⲱⲣⲉⲓ ⲙ̅ⲙⲟ ϥ ⲟⲛ ⲛ̅ ⲑ ⲉ ⲉⲧ ϥ̅ ϣⲟⲟⲡ ⲙ̅ⲙⲟ ⲥ · ϩⲛ̅ ⲛⲉⲛ ⲃⲁⲗ ⲙ̅ⲙⲓⲛⲙ̅ⲙⲟ ⲛ ⲕⲁⲧⲁ ⲧ ⲙⲛ̅ⲧ̅ ⲙⲛⲧ̅ⲣⲉ ⲙ̅ ⲡ ⲁⲡⲟⲥⲧⲟⲗⲟⲥ ⲓ̈ⲱϩⲁⲛⲛⲏⲥ ⲡ ⲣⲉϥ ϣⲁϫⲉ ⲉⲧⲃⲉ ⲡ ⲛⲟⲩⲧⲉ · ⲉϣϫⲉ ⲉⲛ ϣⲁⲛ ⲛⲁⲩ ⲉ ⲡ ⲥⲁ̅ ⲛ̅ ⲟⲩ ⲥⲱⲙⲁ̅ ⲙ̅ ⲡⲉⲓ̈ ⲙⲁ ϣⲁ ⲛ ⲣ̅ ϣⲡⲏⲏⲣⲉ ⲙ̅ⲙⲟ ϥ · Ⲕⲁⲓ ⲧⲟ̅ ⲡ ⲥⲁ ⲛ ⲛ̅ ⲥⲱⲙⲁ ⲟⲩ ⲉⲃⲟⲗ ⲡⲉ ϩⲛ̅ ϩⲉⲛ ⲭⲩⲙⲟⲥ · ⲙⲛ̅ ϩⲉⲛ ⲫⲗⲉⲕⲙⲁ̅ ⲁⲩⲱ ⲙⲛ̅ ⲛ̅ⲥⲁ ⲡ ⲙⲟⲩ ϣⲁ ⲩ ⲕⲁⲧⲁⲛⲧⲁ̅ ⲉ ⲩ ϥⲛⲧ̅ ⲙⲛ̅ ⲟⲩ ⲕⲣ̅ⲙⲉⲥ ⲙⲛ̅ ⲟⲩ ⲧⲟⲉⲓⲧ̅ · ⲡⲟⲥⲟ ⲙⲁⲗⲗⲟⲛ ⲉⲛϣⲁⲛ ⲑⲉⲱⲣⲉⲓ ⲙ̅ ⲡ ⲥⲁ̅ ⲉⲧ ⲙ̅ⲙⲁⲩ ⲛ ⲁⲧ ⲧⲁⲕⲟ̅ · ⲛ ⲁⲧ ϫⲃⲓⲛ̅ ⲛ ⲁⲧ ⲧⲱⲗⲙ̅ · ⲛ̅ⲧ ⲁ ⲡⲉⲧⲣⲟⲥ ⲛⲁⲩ ⲉ ⲩ ⲕⲟⲩⲓ̈ ⲛ̅ ⲟⲩⲟⲉⲓⲛ ϣⲏⲙ ⲙ̅ⲙⲁⲧⲉ ⲛ̅ⲧⲉ ⲡⲉϥ ⲉⲟⲟⲩ · Ⲡⲉϫⲁ ϥ ⲛⲁ ⲛ ϫⲉ ⲛⲁⲛⲟⲩ ⲥ ⲛⲁ ⲛ ⲉ ϭⲱ̅ ⲙ̅ ⲡⲉⲓ̈ ⲙⲁ · ⲟⲩ ⲁⲣⲁ̅ ⲡ ⲉⲧ ⲛ̅ ϣⲱⲡⲉ ⲙ̅ⲙⲟ ⲛ ϩⲟⲧⲁⲛ ⲉⲛϣⲁⲛ ⲑⲉⲱⲣⲉⲓ̈ ⲙ̅ ⲡ ⲉⲟⲟⲩ ⲧⲏⲣ ϥ̅ ⲉⲧ ⲙ̅ⲙⲁⲩ · ⲉϣϫⲉ ϣⲁⲛ ⲙⲁⲅⲁⲣⲓⲍⲉ ⲛ̅ ⲛ ⲉⲧ ϩⲏⲛ ⲉϩⲟⲩⲛ ⲉ ⲡ ⲣ̅ⲣⲟ̅ ⲙ̅ ⲡⲉⲓ̈ ⲙⲁ ⲉⲛϣⲁⲛ ⲛⲁⲩ ⲉⲣⲟ ϥ ⲉ ϥ ⲡⲣⲟⲗⲑⲉ ϩⲓϫⲙ̅ ⲡⲟⲭⲏⲙⲁ ⲛ̅ ⲛⲟⲩⲃ · ⲉ ϥ ⲫⲟⲣⲉⲓ ⲙ̅ ⲡⲉ ⲕⲗⲟⲙ ⲙⲛ̅ ⲧ ⲡⲟⲣⲫⲏⲣⲁ · ⲉⲓ̈ⲉ̅ ⲉ ⲛⲁ ϣⲱⲡⲉ ⲙ̅ ⲙⲁⲅⲁⲣⲓⲟⲥ ⲛ̅ ⲟⲩⲏⲣ ⲉⲩϣⲁⲛ ⲧⲁϩⲟ ⲛ ⲉⲣⲁⲧ ⲛ̅ ϩⲓ ⲟⲩⲛⲁⲙ̅ ⲙ̅ ⲡ ⲣ̅ⲣⲟ̅ ⲙ̅ ⲡ ⲧⲏⲣ ϥ̅ · ⲡⲉ ⲕⲣⲓⲧⲏⲥ ⲛ̅ ⲟⲩⲟⲛ ⲛⲓⲙ · ⲁⲣⲁ̅ ⲉ ⲛ ⲉⲛ ⲧ ⲁ ⲩ ⲉⲣⲏⲧ̅ ⲛⲁ ⲕ ⲛ̅ ⲟⲩ ⲙⲛⲧ̅ ⲉⲣⲟ̅ · ⲧⲉ ϩⲓⲏ̅ ⲇⲉ ⲛ̅ ⲧⲉ ⲭⲱⲣⲁ ⲉⲧⲉⲣⲉ ⲧ ⲙⲛ̅ⲧ ⲉⲣⲟ̅ ⲛ̅ϩⲏⲧ ⲥ̅ ⲉ ⲥ ⲙⲟⲕϩ̅ ⲁⲩⲱ ⲉ ⲥ ϫⲁϫⲱ̅ · ⲉ ⲥ ⲟ̅ ⲙ̅ ⲙⲁ ⲙ̅ ⲡⲉⲧⲣⲁ̅ ϩⲓ ⲙⲁ̅ ⲉ ϥ ⲁϣⲉ ⲉⲃⲟⲗ · ⲉⲛⲉ ⲕ ⲛⲁ ϥⲓ ⲁⲛ ⲡⲉ ϩⲁ ⲛⲁⲓ̈ ⲧⲏⲣ ⲟⲩ · ϣⲁⲛ̅ⲧ ⲕ̅ ⲙⲁⲧⲉ ⲛ̅ ⲧ ⲙⲛⲧ̅ ⲉⲣⲟ̅ ⲉⲧ ⲙ̅ⲙⲁⲩ · Ⲙ̅ⲡⲣ̅ ϫⲟⲟ ⲥ ϫⲉ ⲁ ⲩ ϣⲣⲡ̅ ϭⲟⲡⲧ̅ ϩⲛ̅ ⲛⲁ ⲛⲟⲃⲉ · ⲙⲛ̅ ϣ ϭⲟⲙ ⲙ̅ⲙⲟ ⲓ̈ ⲉ ⲕⲧⲟ ⲓ̈ ⲉ ⲡ ⲛⲟⲩⲧⲉ · ⲕⲁⲛ ⲉϣϫⲉ ⲁ ⲡ ⲇⲓⲁⲃⲟⲗⲟⲥ ϣⲣⲡ̅ ⲧ ⲁⲩⲟⲛ ⲉ ⲡ ⲉⲥⲏⲧ ⲙⲁⲣ ⲛ̅ ⲧⲱⲟⲩⲛ ϩⲛ̅ ⲟⲩ ϭⲉⲡⲏ · Ⲡⲉⲛ ϫⲟⲉⲓⲥ ⲅⲁⲣ ⲟⲩ ⲙⲁⲓ̈ ⲣⲱⲙⲉ ⲡⲉ ϥ ⲛⲁ ⲡⲱⲧ̅ ⲉⲃⲟⲗ ϩⲓⲣⲁⲧ ⲛ̅ ⲛ ϥ̅ ϣⲟⲡ ⲛ̅ ⲉⲣⲟ ϥ · ⲛ̅ ⲑ ⲉ ⲙ̅ ⲡ ⲉⲛⲧ ⲁ ϥ ⲁⲁ ⲥ ⲙ̅ ⲡ ϣⲏⲣⲉ ϣⲏⲙ ⲉⲛⲧ ⲁ ϥ ⲧⲁⲕⲟ̅ ⲙ̅ ⲡ ⲙⲉⲣⲟⲥ ⲛ̅ ⲧⲉϥ ⲟⲩⲥⲓⲁ · ⲙⲁⲣ ⲛ̅ ⲣ̅ ⲡ ⲙⲉⲉⲩⲉ ϫⲉ ⲙⲛ̅ⲛ̅ⲥⲁ ⲧⲣⲉ ⲥⲟⲗⲟⲙⲱⲛ ⲣ̅ ⲣⲟ̅ ⲛ ϥ̅ ϫⲓ ⲡⲓⲣⲁ ⲛ̅ ⲛⲉ ϩⲃⲏⲩⲉ ⲧⲏⲣ ⲟⲩ ⲉⲧ ϩⲁⲉⲓ̈ⲟⲟⲩ ⲛ̅ⲧⲉ ⲡ ⲃⲓⲟⲥ · ⲡⲉϫⲁ ϥ ϫⲉ ⲟⲩ ⲡ ⲉⲧ ϣⲟⲩⲉⲓⲧ̅ ⲛⲙ̅ ⲡ ⲉⲧ ϣⲟⲩⲉⲓⲧ̅ · ⲡ ⲉⲧ ϣⲟⲟⲡ̅ ⲛ̅ϩⲏⲧ ⲟⲩ ⲧⲏⲣ ⲟⲩ · Ⲉϣϫⲉ ϣⲁⲣⲉ ⲛ̅ ⲁⲣⲭⲱⲛ ⲣ̅ ⲥⲡⲟⲇⲏ ⲛⲓⲙ ⲉ ⲧⲣⲉ ⲩ ϯ ⲉⲟⲟⲩ ⲛⲁ ⲩ ⲛ̅ϭⲓ ⲡ ⲉⲧ ϩⲙⲟⲟⲥ ϩⲛ̅ ⲛⲉ ⲑⲉⲁⲧⲣⲟⲛ · Ⲕⲁⲓ ⲡⲉⲣ ⲡⲉ ϩⲟⲩⲟ̅ ⲛ̅ ⲛ ⲉⲧ ϩⲙ̅ ⲡ ⲙⲁ ⲉⲧ ⲙ̅ⲙⲁⲩ ϩⲉⲛ ⲣⲱⲙⲉ ⲛⲉ ⲛ̅ ϩⲏⲕⲉ ⲛⲉ ⲉ ⲩ ⲥⲟϣϥ̅ ϩⲓ ϩⲙ̅ϩⲁⲗ ϩⲓ ϣⲙ̅ⲙⲟ̅ · ⲉⲓ̈ⲉ ⲉ ⲛ ⲙ̅ϣⲁ̅ ϩⲱⲱ ⲛ ⲛ̅ ⲥⲡⲟⲩⲇⲁⲍⲉ ⲛ̅ ⲟⲩⲏⲣ ⲉ ⲧⲣⲉ ⲩ ⲉⲩ ⲫⲏⲙⲉⲓ̈ ⲙ̅ⲙⲟ ⲛ ϩⲙ̅ ⲡⲉ ⲑⲉⲁⲧⲣⲟⲛ ⲉⲧ ⲙ̅ⲙⲁⲩ · ⲡ ⲙⲁ̅ ⲉⲧ ⲟⲩ ⲥⲟⲟⲩϩ ⲛ̅ϩⲏⲧ ϥ̅ ⲛ̅ϭⲓ ⲛ ⲁⲅⲅⲉⲗⲟⲥ ⲙⲛ̅ ⲛ ⲁⲣⲭⲁⲅ ⲅⲉⲗⲟⲥ ⲙⲛ̅ ⲛ ⲉⲧ ⲟⲩⲁⲁⲃ ⲧⲏⲣ ⲟⲩ · Ⲙ̅ⲡⲣ̅ ⲧⲣⲉ ⲙ̅ ⲡⲟⲣⲛⲟⲥ ⲙⲛ̅ ⲛ̅ ⲧⲉⲗⲱⲛⲏⲥ ⲣ̅ ϣⲟⲣⲡ̅ ⲉⲣⲟ ⲛ ϩⲛ̅ ⲧ ⲙⲛ̅ⲧ̅ ⲉⲣⲟ̅ ⲟⲩ ϩⲁϩ ⲙ̅ ⲡⲁϩⲣⲉ ⲁⲩⲱ ⲟⲩ ⲛ ⲃⲟⲏⲑⲏⲙⲁ ⲕⲏ ⲛⲁ ⲛ ⲉϩⲣⲁⲓ̈ ϩⲛ̅ ⲧⲉ ⲕⲣⲁⲫⲏ̅ ⲉⲧ ⲟⲩⲁⲁⲃ ⲉ ⲩ ϣⲟⲃⲉ ⲉ ⲛⲉⲩ ⲉⲣⲏⲩ · Ⲁⲭⲁⲃ ⲁ ϥ ⲙ̅ⲕⲁϩ ⲛ̅ ϩⲏⲧ̅ ⲉϫⲙ̅ ⲡ ⲛⲟⲃⲉ ⲉⲛⲧ ⲁ ϥ ⲁⲁ ϥ ⲁ ϥ ⲣ̅ ⲃⲟⲗ ⲉ ⲧ ⲟⲣⲅⲏ ⲙ̅ ⲡ ⲛⲟⲩⲧⲉ · ϩⲓⲧⲙ̅ ⲡⲉⲓ̈ ⲡⲁϩⲣⲉ · ⲛⲁⲃⲟⲩⲭⲟⲇⲟⲛⲟⲥⲥⲟⲣ ϩⲓⲧⲛ̅ ⲧ ⲙⲛⲧ̅ ⲛⲁ̅ · ⲛ̅ ⲣⲙ̅ ⲛⲓ ⲛⲉⲩⲏ̅ ⲁ ⲩ ⲣ̅ ⲃⲟⲗ ϩⲓⲧⲙ̅ ⲡⲉⲓ̈ ⲡⲁϩⲣⲉ ⲛ̅ ⲧ ⲛⲏⲥⲧⲓⲁ · ⲧ ⲡⲟⲣⲛⲏ ⲁ ⲥ ϩⲉⲧⲡ̅ ⲛⲟⲩⲧⲉ ⲉⲣⲟ ⲥ ⲉⲧⲃⲉ ⲛⲉⲥ ⲣⲙ̅ⲉⲓ̈ⲟ ⲟⲩⲉ · Ⲡ ⲗⲏⲥⲧⲏⲥ ⲁ ϥ ϣⲱⲡⲉ ⲙ̅ ⲡⲟⲗⲓⲧⲏⲥ ⲙ̅ ⲡ̅ ⲡⲁⲣⲁⲇⲓⲥⲟⲥ ϩⲓⲧⲛ̅ ⲧ ⲡⲓⲥⲧⲓⲥ · ⲉ ⲁ ⲛ ϫⲓⲥⲉ ⲛ̅ ⲛⲉⲓ̈ ⲙⲡⲗⲁⲥⲧⲣⲟⲛ ⲙⲛ̅ ⲛⲉⲓ̈ ⲡⲁϩⲣⲉ̅ · Ⲙⲁⲣ ⲛ ⲑⲉⲣⲁⲡⲉⲩⲉ ⲛ̅ ⲛⲉⲛ ⲯⲩⲭⲏ̅ · ϩⲛ̅ ⲛⲉ ⲡⲗⲏⲅⲏ ⲙ̅ ⲡ ⲛⲟⲃⲉ · ⲛⲁⲓ̈ ⲉⲧ ⲛ̅ ⲉⲓ̈ⲣⲉ ⲙ̅ⲙⲟ ⲟⲩ ⲙ̅ⲙⲓⲛⲙ̅ⲙⲟ ⲛ · Ⲙⲁⲣ ⲛ̅ ϫⲟⲟ ⲥ ϩⲱⲱ ⲛ ⲛⲁϩⲣⲙ̅ ⲡ ⲥⲁⲉⲓⲛ ⲛ̅ ⲁⲗⲏⲑⲓⲛⲟⲛ · ϫⲉ ⲧⲁⲗϭⲟ ⲓ̈ ⲡ ϫⲟⲉⲓⲥ ⲁⲩⲱ ϯ ⲛⲁ ⲗⲟ̅ · ⲁⲩⲱ ϫⲉ ⲧⲁⲗϭⲉ ⲧⲁ ⲯⲩⲭⲏ ϫⲉ ⲁ ⲓ̈ ⲣ̅ ⲛⲟⲃⲉ ⲉⲣⲟ ⲕ · ⲁⲩⲱ ϥ ⲛⲁ ϣⲟⲡ ⲛ̅ ⲉ ⲣⲟ ϥ ⲛ̅ϭⲓ ⲡ ⲥⲁⲉⲓⲛ ⲙ̅ ⲙⲉ̅ · ⲛ ϥ̅ ϫⲟⲟ ⲥ ϫⲉ ⲁⲛⲟⲕ ⲡⲉ ⲁⲛⲟⲕ ⲡⲉ ⲉⲧ ϥⲱⲧⲉ ⲉⲃⲟⲗ ⲛ̅ ⲛⲉⲕ ⲛⲟⲃⲉ ⲁⲩⲱ ⲛⲁ ⲣ̅ ⲡⲉⲩ ⲙⲉⲉⲩⲉ · ⲁ ⲕ ⲛⲁⲩ ⲉ ⲧⲉⲓ̈ ⲁϣⲏ̅ ⲙ̅ ⲡⲁϩⲣⲉ ⲙⲛ̅ ⲛⲉⲓ̈ ⲃⲟⲏⲑⲏⲙⲁ ⲉⲧ ϣⲟⲃⲉ ⲉ ⲛⲉⲩ ⲉⲣⲏⲩ · ⲉⲛⲧ ⲁ ⲩ ⲕⲁⲁ ⲩ ⲛⲁ ⲛ ⲉϩⲣⲁⲓ̈ ⲛ̅ ⲛⲁ̅ ϩⲓⲧⲙ̅ ⲡ ⲥⲁⲉⲓⲛ ⲛⲁϩⲣⲛ̅ ⲛ̅ ⲥⲁϣ ⲙⲛ̅ ⲛⲉ ⲡⲗⲏⲅⲏ ⲉⲧ ϣⲟⲃⲉ ⲉ ⲛⲉⲩ ⲉⲣⲏⲩ · ⲥⲱⲧⲡ̅ ⲛⲁ ⲕ ϩⲛ̅ ⲛⲁⲓ̈ ⲙ̅ ⲡ ⲉⲧ ⲕ ⲟⲩⲟϣ ϥ̅ ⲉ ⲡ ⲧⲁⲗϭⲟ̅ ⲛ̅ ⲧⲉⲕ ⲯⲩⲭⲏ̅ · Ⲉϣϫⲉ ⲙⲛ̅ ϣ ϭⲟⲙ ⲙ̅ⲙⲟ ⲕ ⲉ ⲣ̅ ⲙⲛ̅ⲧ̅ ⲛⲁ̅ ⲛ̅ ⲑ ⲉ ⲛ̅ ⲛⲁⲃⲟⲩⲭⲟⲇⲟⲛⲟⲥⲟⲣ · ⲕⲁⲛ ⲙ̅ⲕⲁϩ ⲛ̅ ϩⲏⲧ̅ ⲉϫⲛ̅ ⲛⲉⲕ ⲛⲟⲃⲉ ⲛ̅ ⲑ ⲉ ⲛ ⲁⲭⲁⲁⲃ · ⲉϣϫⲉ ⲙⲛ̅ ϣ ϭⲟⲙ ⲙ̅ⲙⲟ ⲕ ⲉ ⲛⲏⲥⲧⲉⲩⲉ ⲛ̅ ⲑ ⲉ ⲛ ⲛ̅ ⲣⲙ̅ ⲛⲓⲛⲉⲩⲏ̅ : Ⲕⲁⲛ ⲉⲓ̈ⲱ̅ ⲉⲃⲟⲗ ⲛ̅ ⲛⲉⲕ ⲛⲟⲃⲉ ϩⲣⲁⲓ̈ ϩⲛ̅ ⲛⲉⲕ ⲣ ⲙ̅ⲉⲓ̈ⲟⲟⲩⲉ ⲛ̅ ⲑ ⲉ ⲛ̅ ⲧ ⲡⲟⲣⲛⲏ · ⲛ ⲅ̅ ⲡⲱⲧ ⲉⲣⲁⲧ ϥ̅ ⲙ̅ ⲡ ⲛⲁ ⲏⲧ̅ ⲉ ⲕ ϫⲱ ⲙ̅ⲙⲟ ⲥ ϩⲱⲱ ⲕ ⲙⲛ̅ ⲇⲁⲩⲉⲓⲇ ϫⲉ ⲛⲁ̅ ⲛⲁⲓ̈ ⲡ ⲛⲟⲩⲧⲉ ⲕⲁⲧⲁ ⲡⲉⲕ ⲛⲟϭ ⲛ̅ ⲛⲁ̅ · ⲟⲩ ϩⲃⲱ ⲁⲛ ⲧ ⲉⲛⲧ ⲁ ⲥ ⲗⲟⲕⲥ ⲧ̅ ϫⲉ ⲉⲓ̈ⲉ ⲡⲱⲧ̅ ⲉⲣⲁⲧ ϥ̅ ⲛ̅ ⲟⲩ ⲣⲉϥ ⲙⲟⲩⲧⲉ ⲟⲩⲇⲉ ⲛ̅ⲧ ⲁ ⲓ̈ ⲧⲱⲗⲙ̅ ⲁⲛ ϩⲛ̅ ⲟⲩ ⲗⲟⲓ̈ϩⲉ ϫⲉ ⲉⲓ̈ⲉ ⲉⲓ̈ⲁⲁ ⲧ̅ ⲉⲃⲟⲗ ϩⲛ̅ ⲟⲩ ⲙⲟⲟⲩ · ⲁⲗⲗⲁ ⲡ ⲇⲓⲁⲃⲟⲗⲟⲥ ⲡ ⲉⲛⲧ ⲁ ϥ ⲛⲉϫ ⲧⲉϥ ⲙⲁⲧ ⲟⲩ ⲉⲣⲟ ⲓ̈ · ⲁⲩⲱ ⲛ̅ⲧ ⲁ ⲓ̈ ⲧⲱⲗⲥ̅ ϩⲙ̅ ⲡ ⲗⲟⲓϩⲉ ⲛ̅ ⲧⲁ ⲁⲛⲟⲙⲓⲁ · Ⲉⲧⲃⲉ ⲡⲁⲓ̈ ϯ ⲣ̅ ⲭⲣⲓⲁ ⲙ̅ ⲡ ⲛⲟϭ ⲛ̅ⲁ̅ ⲛ̅ ⲧⲉⲕ ⲙⲛ̅ⲧ̅ ⲙⲁⲓ̈ ⲣⲱⲙⲉ · ⲙⲟⲛⲟⲛ ϯ ⲙ̅ ⲡⲉⲕ ⲛ̅ⲟⲩⲟⲉⲓ ⲉⲣⲟ ϥ ⲛ ⲅ̅ ⲁⲓⲧⲓ ⲙ̅ⲙⲟ ϥ ⲁⲩⲱ ϥ̅ ⲛⲁ ⲭⲁⲣⲓⲍⲉ ⲛⲁ ⲕ ⲙ̅ ⲡ ⲛⲁ̅ ⲛ̅ϭⲓ ⲡ ⲉⲓ̈ⲱⲧ̅ ⲙ̅ ⲡ ⲛⲁ̅ ⲡ ⲉⲛⲧ ⲁ ϥ ϫⲟⲟ ⲥ ϫⲉ ⲉⲣϣⲁⲛ ⲡ ⲁⲛⲟⲙⲟⲥ ⲕⲧⲟ ϥ ⲉⲃⲟⲗ ⲛ̅ ⲧⲉϥ ϩⲓⲏ̅ ⲉⲑ ⲟⲟⲩ · ϯ ⲛⲁ ⲣ̅ ⲡ ⲙⲉⲉⲩⲉ ⲁⲛ ⲛ̅ ⲛⲉϥ ⲁⲛⲟⲙⲓⲁ ⲧⲏⲣ ⲟⲩ ⲉⲛⲧ ⲁ ϥ ⲁⲁ ⲩ · Ⲙⲟⲛⲟⲛ ϭⲱⲗⲡ̅ ⲉⲃⲟⲗ ⲉⲣⲟ ϥ ⲛ̅ ⲧⲉⲕ ⲡⲗⲏⲅⲏ̅ · ⲛ ⲅ̅ ϫⲟⲟ ⲥ ϫⲉ ⲛⲁ̅ ⲛⲁ ⲓ̈ · ⲛⲁ̅ ⲙ̅ ⲡⲁ ⲥⲱⲙⲁ ⲙⲛ̅ ⲧⲁ ⲯⲩⲭⲏ̅ · ⲛⲁ̅ ⲛⲁ ⲓ̈ ϩⲙ̅ ⲡ ⲉⲓⲱⲛ ⲙⲛ̅ ⲡ ⲕⲉ ⲟⲩⲁ̅ · ⲛⲁ̅ ⲛⲁ ⲓ̈ ⲉⲧⲃⲉ ⲧ ⲁⲥⲑⲉⲛⲓⲁ ⲛ̅ ⲧⲉ ⲫⲩⲥⲓⲥ · ⲁⲩⲱ ⲉⲧⲃⲉ ⲡ̅ ⲡⲉⲗⲁⲅⲟⲥ ⲛ̅ ⲧⲉⲕ ⲙⲛ̅ⲧ̅ ⲁⲅⲁⲑⲟⲥ · ⲉⲡⲓⲑⲩⲙⲉⲓ ⲙ̅ⲙⲁⲧⲉ ⲉ ⲡ ⲧⲁⲗϭⲟ̅ · ⲁⲩⲱ ⲡ ⲥⲁⲉⲓⲛ ⲛⲁ ⲣ̅ ϣⲟⲣⲡ̅ ⲙⲛ̅ ⲛⲉϥ ⲡⲁϩⲣⲉ · ϥ̅ ϣⲓⲛⲉ ⲅⲁⲣ ⲛ̅ⲥⲁ ⲡⲉⲕ ⲟⲩϫⲁⲓ̈ · ⲛ̅ⲧⲟϥ ⲅⲁⲣ ⲡ ⲉⲛⲧ ⲁ ϥ ⲕⲧⲉ ⲡⲉ ⲥⲟⲟⲩⲉ ⲛⲧ ⲁ ϥ ⲥⲱⲣⲙ̅ · Ⲡⲁⲓ̈ ⲡ ⲉⲛⲧ ⲁ ϥ ⲧⲛ̅ⲟⲟⲩ ⲙ̅ ⲡⲉϥ ϩⲙ̅ϩⲁⲗ ⲉⲃⲟⲗ ⲉ ⲛⲉ ϩⲓⲟⲟⲩⲉ ⲉ ⲧⲣⲉ ⲩ ⲧⲱϩⲙ̅ ⲛ ⲙ̅ ⲡⲟⲛⲏⲣⲟⲥ ⲙⲛ̅ ⲛ ⲁⲅⲁⲑⲟⲥ ⲉ ⲧ ϣⲉⲗⲉⲉⲧ · Ⲉⲓⲥ ϩⲏⲏⲧⲉ ϥ ϯ ⲛⲁ ⲕ ⲉⲃⲟⲗ ϩⲱⲱ ⲕ ⲛ ⲧ̅ ⲙⲛ̅ⲧ̅ ⲉⲣⲟ̅ ⲛ ⲙ̅ ⲡⲏⲩⲉ · ⲉϣϫⲉ ⲙⲛ̅ ϣ ϭⲟⲙ ⲙ̅ⲙⲟ ⲕ ⲉ ϣⲟⲡ ⲥ̅ ϩⲁ ϩⲟⲙⲛ̅ⲧ · ϣⲟⲡ ⲥ̅ ⲛⲁ ⲕ ϩⲁ ϩⲉⲛ ⲕⲗⲁⲥⲙⲁ ϣⲏⲙ ⲛ ⲟⲉⲓⲕ · ϥ ϯ ⲉⲃⲟⲗ ⲛⲁ ⲕ ⲛ ⲧ̅ ⲙⲛ̅ⲧ̅ ⲉⲣⲟ̅ ⲛ ⲙ̅ ⲡⲏⲩⲉ ϩⲁ ⲛⲁⲓ · ⲉⲓⲥ ϩⲏⲏⲧⲉ ⲡⲉ ⲡⲣⲟⲫⲏⲧⲏⲥ ⲱϣ ⲉⲃⲟⲗ ⲉ ϥ ϫⲱ ⲙ̅ⲙⲟ ⲥ · ϫⲉ ⲛⲓⲙ ⲡⲉ ⲡ ⲣⲱⲙⲉ ⲉⲧ ⲟⲩⲉϣ ⲡ ⲱⲛϩ̅ ⲉⲧ ⲙⲉ̅ ⲛ̅ ⲛⲁⲩ ⲉ ⲛⲉ ϩⲟⲟⲩ ⲉⲧ ⲛⲁⲛⲟⲩ ⲟⲩ · ⲁⲩⲱ ϫⲉ ⲛ ⲉⲧⲉ ⲙⲛ̅ⲧ ⲟⲩ ϩⲟ ⲙⲛ̅ ⲧ̅ ⲃⲱⲕ ϣⲱⲡ̅ ⲛⲏ ⲧⲛ̅ · Ⲟⲩ ⲅⲁⲣ ⲡ ⲉⲧ ϥ̅ ϣⲓⲛⲉ ⲛ̅ⲥⲱ ϥ ⲛ̅ϭⲓ ⲡ ⲉⲧ ϯ ⲉⲃⲟⲗ ⲙⲛ̅ⲧⲁ ⲛ ⲭⲣⲏⲙⲁ̅ ⲙ̅ⲙⲁⲩ ⲉ ϯ · ⲉϣϫⲉ ⲙ̅ⲙⲟⲛ ϯ ⲡ ⲧⲱⲃⲟ̅ ⲛ̅ ⲧⲉⲕ ⲯⲩⲭⲏ · ϯ ⲛ ⲟⲩ ⲛⲏⲥⲧⲓⲁ · ϯ ⲛ̅ ϩⲉⲛ ⲣⲙ̅ⲉⲓⲟⲟⲩⲉ · ⲉϣϫⲉ ⲙⲛ̅ⲧ ⲕ̅ ⲗⲁⲁⲩ ϩⲛ̅ ⲛⲉⲓ ⲕⲟⲟⲩⲉ · ⲉⲓ̈ⲉ ⲧⲁⲗϭⲉ ⲡⲉⲕ ⲗⲁⲥ ⲉⲃⲟⲗ ⲙ̅ ⲡ̅ ⲡ ⲉⲑ ⲟⲟⲩ · ⲁⲩⲱ ⲛⲉⲕ ⲥⲡⲟⲧⲟⲩ ⲉ ⲧⲙ̅ ϫⲱ̅ ⲛ ⲟⲩ ⲕⲣⲟϥ · ⲡⲁⲓ̈ ⲛⲁ ϣⲱⲡⲉ ⲛ ⲁⲣⲭⲏ ⲙ̅ ⲡ ⲟⲩϫⲁⲓ̈ ⲛ̅ ⲧⲉⲕ ⲯⲩⲭⲏ ⲁⲗⲗⲁ ϯ ϩⲧⲏ ⲕ ⲉ ⲣⲟ ⲕ · Ⲕⲁⲛ ⲉⲕϣⲁⲛ ⲛⲏⲥⲧⲉⲩⲉ ϩⲁⲣⲉϩ ⲉⲣⲟ ⲕ ⲧⲙ̅ ϫⲓⲥⲉ ⲛ̅ ϩⲏⲧ̅ · ⲕⲁⲛ ⲉⲕϣⲁⲛ ⲣ̅ ⲙⲛ̅ⲧ̅ ⲛⲁ̅ ⲉ ⲧⲙ̅ ⲉⲓ̈ⲣⲉ ⲉⲧⲃⲉ ⲡ ⲉⲟⲟⲩ ⲛ ⲛ̅ ⲣⲱⲙⲉ · Ⲁⲗⲗⲁ ⲙⲁⲗⲗⲟⲛ ⲉⲣϣⲁⲛ ⲡⲉ ϩⲟⲟⲩ ⲛ ⲧ̅ ⲛⲏⲥⲧⲓⲁ ⲟⲩⲉⲓ̈ⲛⲉ ⲙⲟϣⲧ ⲕ̅ ⲛ ⲅ̅ ⲛⲁⲩ ϫⲉ ⲟⲩ ⲡⲉ ⲛⲧ ⲁ ⲕ ϫⲡⲟ ϥ ⲛⲁ ⲕ ϩⲓⲧⲛ̅ ⲧ ⲛⲏⲥⲧⲓⲁ · ⲙⲏⲡⲱⲥ ⲛ̅ ⲥⲉ ϩⲉ ⲉⲣⲟ ⲕ ⲉ ⲕ ⲟ̅ ⲛ̅ ⲑ ⲉ ϩⲁ ⲑ ⲏ ⲙ̅ⲡⲁⲧ ⲕ̅ ⲛⲏⲥⲧⲉⲩⲉ · ⲁⲗⲗⲁ ⲁⲛⲁⲩ ϫⲉ ⲛ̅ⲧ ⲁ ⲕ ⲕⲁ ⲁϣ ⲛ̅ ⲛⲟⲃⲉ ⲛ̅ⲥⲱ ⲕ · ⲏ̅ ϫⲉ ⲛ̅ⲧ ⲁ ⲕ ⲁ ⲛⲁⲓ̈ ϩⲛ̅ ⲟⲩ · ⲁϣ ⲡⲉ ⲡⲉⲕ ⲕⲁⲧⲟⲣⲑⲱⲙⲁ̅ ⲉⲛⲧ ⲁ ⲕ ϫⲡⲟ ϥ ⲛⲁ ⲕ · ⲏ̅ ⲁϣ ⲡⲉ ⲡ ϭⲱϫⲃ̅ ⲉⲛⲧ ⲁ ⲕ ⲕⲁⲧ ⲑⲟⲣⲑⲟⲩ ⲙ̅ⲙⲟ ϥ ϩⲓⲧⲛ̅ ⲧ ⲛⲏⲥⲧⲓⲁ · ⲁⲛⲁⲩ ϫⲉ ⲉⲛⲉ ⲁ ⲕ ⲥⲁϩⲱ ⲕ ⲉⲃⲟⲗ ⲛ̅ ⲧ ⲟⲣⲅⲏ · ⲁ ⲕ ⲕⲱ ⲛ̅ⲥⲱ ⲕ ⲙ̅ ⲡ ϭⲱⲛⲧ̅ · ⲁⲛⲁⲩ ϫⲉ ⲉⲛⲉ ⲁ ⲕ ⲗⲟ̅ ⲉⲃⲟⲗ ϩⲛ̅ ⲧ ⲙⲛ̅ⲧ̅ ⲣⲉϥ ϣⲱⲥ · ⲙⲛ̅ ⲧ ⲙⲛ̅ⲧ̅ ⲣⲉϥ ⲕⲁⲧⲁⲗⲁⲗⲉⲓ̈ ⲛ̅ⲥⲁ ⲡⲉⲕ ⲥⲟⲛ · ⲙⲛ̅ ⲧ ⲙⲛ̅ⲧ̅ ⲣⲉϥ ⲙⲉⲥⲧ ⲡ ⲉⲑ ⲟⲟⲩ ⲉϩⲟⲩⲛ ⲉ ⲡ ⲉⲧ ϩⲓⲧⲟⲩⲱ ⲕ · Ⲁⲛⲁⲩ ϫⲉ ⲉⲛⲉ ⲁ ⲕ ⲗⲟ̅ ⲉ ⲕ ⲣ̅ ⲁⲛⲁϣ · ⲁⲩⲱ ⲉ ⲕ ⲧⲁⲩⲉ ϣⲁϫⲉ ⲛ̅ ϣⲗⲟϥ · ⲏ̅ ϣⲁϫⲉ ⲛ ⲁⲣⲕⲟⲛ · ⲏ̅ ϣϫ̅ⲗⲏ ϥ · ⲁⲛⲁⲩ ϫⲉ ⲁϣ ⲡⲉ ⲡ ⲡ ⲉⲧ ⲛⲁⲛⲟⲩ ϥ ⲉⲛⲧ ⲁ ⲕ ϫⲡⲟ ϥ ⲛⲁ ⲕ · Ⲉϣϫⲉ ⲛ̅ⲧ ⲁ ⲕ ⲥⲁϩⲱ ⲕ ⲉⲃⲟⲗ ⲙ̅ ⲡ ⲟⲉⲓⲕ ⲙ̅ⲙⲁⲧⲉ ⲙⲛ̅ ⲛ̅ ⲕⲉ ⲧⲣⲟⲫⲏ̅ ⲙ̅ⲡ ⲕ̅ ⲥⲁϩⲱ ⲕ ⲇⲉ ⲉⲃⲟⲗ ⲛ ⲙ̅ ⲡⲁⲑⲟⲥ · ⲟⲩⲇⲉ ⲙ̅ⲡ ⲕ ϫⲡⲟ̅ ⲛⲁ ⲕ ⲛ ⲛ̅ ⲁⲣⲉⲧⲏ̅ · ⲉⲓ̈ⲉ ⲛ̅ⲧ ⲁ ⲕ ϯ ϩⲏⲩ ⲛ ⲟⲩ ϩⲓⲧⲛ̅ ⲛ̅ ⲧ ⲛⲏⲥⲧⲓⲁ · ⲙ̅ⲡⲣ̅ ϫⲟⲟ ⲥ ϫⲉ ⲁ ⲛⲓⲙ ⲛ̅ ⲣⲱⲙⲉ ϣⲱⲥ ⲙ̅ⲙⲟ ⲓ̈ ⲁⲛⲟⲕ ϩⲱ ϯ ⲛⲁ ⲥⲟϣϥ̅ · ⲁ ⲛⲓⲙ ⲕⲁⲧⲁⲗⲩ ⲛ̅ ⲛⲁ ϩⲩⲡⲟⲗⲩⲙⲯⲓⲥ · ⲁⲛⲟⲕ ϩⲱ̅ ϯ ⲛⲁ ⲕⲁ ⲧⲁⲗⲩ ⲛ̅ ⲛⲟⲩϥ · ⲁ ⲛⲓⲙ ϫⲓⲧ̅ ⲛ̅ ϭⲟⲛⲥ̅ · ⲁⲛⲟⲕ ϩⲱ̅ ϯ ⲛⲁ ⲣ̅ ⲡⲁ ⲕⲃⲁ ⲛⲙ̅ⲙⲁ ϥ · ⲁⲗⲗⲁ ⲕⲁ ⲡ ⲙⲁ̅ ⲙ̅ ⲡⲉ ⲕⲣⲓⲧⲏⲥ · ⲙ̅ ⲙⲉ̅ ⲡ ⲉⲧ ⲛⲁ ⲧⲱⲱⲃⲉ ⲙ̅ ⲡ ⲟⲩⲁ̅ ⲡ ⲟⲩⲁ̅ ⲕⲁⲧⲁ ⲛⲉϥ ϩⲃⲏⲩⲉ · Ⲛⲁⲓ̈ ⲅⲁⲣ ⲧⲏⲣ ⲟⲩ ⲥⲉ ⲛⲁ ϭⲟⲗⲡ ⲟⲩ ⲉⲃⲟⲗ · ⲁⲩⲱ ⲥⲉ ⲛⲁ ⲇⲟⲕⲓⲙⲁⲍⲉ ⲙ̅ⲙⲟ ⲟⲩ ϩⲙ̅ ⲡⲉ ⲑⲉⲁⲧⲣⲟⲛ ⲉⲧ ⲙ̅ⲙⲁⲩ ⲉⲧⲉⲣⲉ ⲧ ⲟⲓⲕⲟⲩⲙⲉⲛⲏ ⲧⲏⲣ ⲥ̅ ⲛⲁ ⲥⲱⲟⲩϩ ⲉⲣⲟ ϥ · Ϩⲙ̅ ⲡ ⲙⲁ̅ ⲉⲧⲉ ⲙⲛ̅ ⲟⲩⲁ̅ ⲛⲁ ϣ ⲃⲟⲏⲑⲉⲓ ⲉ ⲕⲉ ⲟⲩⲁ̅ ⲛ ϥ̅ ⲛⲁϩⲙⲉ ϥ ⲉⲃⲟⲗ ϩⲛ̅ ⲧ ⲁⲡⲟⲫⲁⲥⲓⲥ ⲛⲁ ⲧⲡⲁⲣⲉⲧⲉⲓ̈ ⲙ̅ⲙⲟ ⲥ · ⲙ̅ ⲡ ⲙⲁ̅ ⲛ̅ ϯ ϩⲁⲡ̅ ⲉⲧ ⲙ̅ⲙⲁⲩ · ⲟⲩⲇⲉ ⲙⲱⲩ̈ ⲥⲏⲥ · ⲟⲩⲇⲉ ⲛⲱϩⲉ · ⲟⲩⲇⲉ ⲇⲁⲛⲓⲏⲗ · ⲟⲩⲇⲉ ⲛ̅ⲧⲟϥ ⲁⲃⲣⲁϩⲁⲙ ⲡ ⲙⲁⲓ̈ ϣⲏⲣⲉ · ϥ ⲛⲁ ϣ ⲧⲟⲩϫⲉ ⲟⲩⲁ̅ ⲁⲛ ⲉ ⲃⲟⲗ ϩⲛ̅ ⲛⲉϥ ϣⲏⲣⲉ ⲉⲃⲟⲗ ϩⲛ̅ ⲧ ⲕⲟⲗⲁⲥⲓⲥ · Ⲙⲁⲣ ⲛ̅ ⲣ̅ ⲡ ⲙⲉⲉⲩⲉ ϫⲉ ⲧⲛ̅ ϭⲏⲡ̅ ϩⲛ̅ ϩⲁϩ ⲛ̅ ⲛⲟⲃⲉ · ⲉ ⲩ ϩⲏⲡ ⲁⲩⲱ ⲉ ⲩ ⲟⲛϩ̅ ⲉⲃⲟⲗ · ⲉⲕϣⲁⲛ ϯ ϩⲧⲏ ⲕ ⲅⲁⲣ ⲡⲉϫⲁ ϥ ⲉ ⲁⲛⲟⲙⲓⲁ ⲛⲓⲙ ⲡ ⲉⲧ ⲛⲁ ϣⲁϩ ⲉⲣⲁⲧ ϥ̅ · ⲁⲩⲱ ⲁϩⲣⲟ ⲓ̈ ⲉ ⲓ̈ ϣⲁϫⲉ ⲉⲧⲃⲉ ⲛ̅ ⲛⲟⲃⲉ ⲉⲑ ⲏⲡ̅ ⲉϥϣⲁⲛ ⲕⲣⲓⲛⲉ ⲙ̅ⲙⲟ ⲛ ⲉⲧⲃⲉ ⲛ ⲉⲧ ⲟⲩⲟⲛϩ̅ ⲉⲃⲟⲗ ⲁϣ ⲛ̅ ⲕⲱ̅ ⲉⲃⲟⲗ ⲡ ⲉⲧ ⲛⲁ ϣⲱⲡⲉ ⲛⲁ ⲛ · ⲉϥϣⲁⲛ ⲉⲝⲉⲧⲁⲍⲉ ⲙ̅ⲙⲟ ⲛ ⲏ̅ ⲉϥϣⲁⲛ ϩⲉⲧϩⲱⲧ ⲛ̅ ⲉⲧⲃⲉ ⲛⲉⲛ ⲙⲛ̅ⲧ̅ ⲁⲙⲉⲗⲏⲥ ⲉⲧ ϩⲛ̅ ⲛⲉⲛ ϣⲗⲏⲗ · ⲙⲛ̅ ⲛⲉⲛ ⲙⲛ̅ⲧ̅ ϩⲏⲧ ϣⲏⲙ · ⲏ̅ ϫⲉ ⲉ ⲛⲁϩⲉ ⲛ ⲣⲁⲧ ⲛ̅ ϩⲓ ⲑ ⲏ ⲙ̅ⲙⲟ ⲛ ⲉ ⲛ ⲥⲙⲛ̅ ⲟⲩ · ⲏ̅ ⲉ ⲛ ⲙⲉⲉⲩⲉ ⲉⲃⲟⲗ ⲉ ⲟⲩ · ⲉ ⲛ ϯ ⲛⲁ ϥ ⲁⲛ ⲛ̅ ⲟⲩ ⲧⲓⲙⲏ̅ ⲛ̅ ⲧⲉⲓ̈ ⲙⲓⲛⲉ ⲛ̅ ⲑ ⲉ ⲉⲧⲉⲣⲉ ⲛ̅ ϩⲙϩⲁⲗ ϯ ⲙ̅ⲙⲟ ⲥ ⲛ̅ ⲛⲉⲩ ϫⲓⲥⲟⲟⲩⲉ · ⲟⲩⲇⲉ ⲛ̅ ⲑ ⲉ ⲉⲧⲉⲣⲉ ⲙ̅ ⲙⲁⲧⲟⲓ̈ ϯ ⲙ̅ⲙⲟ ⲥ ⲛ̅ ⲛⲉⲩ ⲁⲣⲭⲱⲛ · ⲟⲩⲇⲉ ⲛ̅ ⲑ ⲉ ⲉⲧⲉⲣⲉ ⲛⲉ ϣⲃⲉⲉⲣ ϯ ⲙ̅ⲙⲟ ⲥ ⲛ̅ ⲛⲉⲩ ϣⲃⲉⲉⲣ · Ⲉ ⲛ ϣⲁϫⲉ ⲅⲁⲣ ⲙⲛ̅ ⲛⲉⲛ ϣⲃⲉⲉⲣ̅ ϣⲁ ⲕ ϩⲉ ⲉⲣⲟ ⲥ ⲉ ⲛ ⲡⲣⲟⲥⲉⲭⲉ ⲉⲣⲟ ⲟⲩ ϩⲛ̅ ⲟⲩⲏⲣ ϯ ϩⲧⲏ ϥ · ⲉ ⲛ ϣⲗⲏⲗ ϩⲱⲱ ϥ ⲉ ⲡ ⲛⲟⲩⲧⲉ ϩⲁ ⲛⲉⲛ ⲛⲟⲃⲉ ϣⲁ ⲛ ⲣ̅ ⲡⲁⲓ̈ ϩⲛ̅ ⲟⲩ ⲙⲛ̅ⲧ̅ ⲁ ⲙⲉⲗⲏⲥ · ⲁⲩⲱ ϣⲁ ⲕ ϩⲉ ⲙⲉⲛ ⲉⲣⲟ ⲥ · ⲉⲣⲉ ⲛⲉⲛ ⲡⲁⲧ ⲕⲟⲗϫ̅ ⲉ ⲡ ⲉⲥⲏⲧ̅ · ⲉⲣⲉ ⲡⲉⲛ ϩⲏⲧ̅ ϩⲱⲱ ϥ ⲫⲁⲛⲧⲁⲍⲉ ⲥⲉ ⲁⲓ̈ ⲉ ⲛⲉ ϩⲃⲏⲩⲉ ⲙ̅ ⲡ ⲕⲟⲥⲙⲟⲥ · ⲉϥϣⲁⲛ ϫⲛⲟⲩ ⲛ ⲉ ⲡⲁⲓ̈ ⲙ̅ ⲙⲁⲧⲉ ⲉ ⲛⲁ ϣ ϭⲙ̅ϭⲟⲙ ⲛ ⲁϩⲉ ⲣⲁⲧ ⲛ̅ ⲧⲱⲛ · Ⲉⲛⲁ ⲣⲟⲩ ⲇⲉ ⲟⲛ ⲉϥϣⲁⲛ ⲉⲓ̈ⲛⲉ ⲉⲧ ⲙⲏⲏⲧⲉ ⲛ ⲛ̅ ⲕⲁⲧⲏ ⲅⲟⲣⲓⲁ ⲉⲧ ⲛ̅ ϫⲱ ⲙ̅ⲙⲟ ⲟⲩ ⲛ̅ⲥⲁ ⲛⲉⲛ ⲉⲣⲏⲩ ⲙⲛ̅ ⲛ̅ ⲕⲱϩ ⲙⲛ̅ ⲙ̅ ⲙⲟⲥⲧⲉ · ⲉ ⲛⲁ ⲣ ⲟⲩ ⲇⲉ ⲉϥϣⲁⲛ ⲉⲝⲉⲧⲁⲍⲉ ⲙ̅ⲙⲟ ⲛ ⲉⲧⲃⲉ ⲛ̅ϭⲓ ⲛ̅ ϭⲱϣⲧ̅ ⲕⲁⲕⲱⲥ · ⲁⲩⲱ ⲛ ϥ̅ ϫⲛⲟⲩ ⲛ ⲉⲧⲃⲉ ⲛⲉⲛ ⲉⲡⲏⲑⲩⲙⲓⲁ ⲉⲑ ⲟⲟⲩ · ⲉϥϣⲁⲛ ⲁⲡⲉⲧⲉⲓ̈ ⲙ̅ⲙⲟ ⲛ ⲙ̅ ⲡ ⲗⲟⲅⲟⲥ ⲛ̅ ⲧ ⲙⲛⲧ̅ ⲣⲉϥ ϣⲱⲥ · ⲁⲣⲁ ⲧⲛ̅ ⲛⲁ ϣ ϭⲙ̅ϭⲟⲙ ⲛ̅ ⲟⲩⲱⲛ ⲛ̅ ⲣⲱ ⲛ · Ⲉϥϣⲁⲛ ⲕⲣⲓⲛⲉ ⲇⲉ ⲟⲛ ⲙ̅ⲙⲟ ⲛ ⲉⲧⲃⲉ ⲧⲉⲛ ⲙⲛ̅ⲧ̅ ⲙⲁⲓ̈ ⲉ ⲟⲟⲩ ⲛ̅ ⲣⲱⲙⲉ ⲉⲛⲧ ⲁ ⲛ ⲙⲟϫⲧ ⲟⲩ ⲙⲛ̅ ⲛⲉⲛ ϣⲗⲏⲗ ⲙⲛ̅ ⲛⲉⲛ ⲛⲏⲥⲧⲓⲁ · ⲙⲛ̅ ⲛⲉⲛ ⲙⲛ̅ⲧ̅ ⲛⲁ̅ · Ⲁⲣⲁ̅ ⲧⲛ̅ ⲛⲁ ϣ ϭⲙ̅ϭⲟⲙ ϩⲟⲗⲱⲥ ⲉ ϭⲱϣⲧ̅ ⲉϩⲣⲁⲓ̈ ⲉ ⲧ ⲡⲉ · ⲉϥϣⲁⲛ ⲉⲝⲉⲧⲁⲍⲉ ⲙ̅ⲙⲟ ⲛ ⲉⲧⲃⲉ ⲛⲉⲛ ⲕⲣⲟϥ ⲉⲧ ⲛ̅ ⲧⲁⲙⲉⲓ̈ⲟ̅ ⲙ̅ⲙⲟ ⲟⲩ ⲉϩⲟⲩⲛ ⲉ ⲛⲉⲛ ⲉⲣⲏⲩ ⲉⲣⲉ ⲡⲉⲛ ⲥⲟⲛ ⲙⲉⲛ ϩⲁⲧⲏ ⲛ ϣⲁ ⲛ ϣⲁϫⲉ ⲛⲙ̅ⲙⲁ ϥ ϩⲱⲥ ϣⲃⲏⲣ̅ · ⲉϥ ϣⲁⲛ ⲣ̅ ⲡⲉⲛ ⲃⲟⲗ ⲇⲉ ϣⲁⲛ ⲕⲁⲧⲏⲕⲟⲣⲉⲓ ⲙ̅ⲙⲟ ϥ ⲛ̅ ⲑ ⲉ ⲛ̅ ⲟⲩ ϫⲁϫⲉ · ⲉϥϣⲁⲛ ϥⲓ ⲱⲡ ⲇⲉ ⲛⲙ̅ⲙⲁ ⲛ ⲉⲧⲃⲉ ⲡⲉⲛ ⲁⲛⲁϣ ⲛ̅ ⲛⲟⲩϫ · ⲙⲛ̅ ⲛⲉⲛ ϭⲟⲗ ⲙⲛ̅ ⲛⲉⲛ ϭⲱⲛⲧ̅ ⲉ ⲡ ϫⲓⲛϫⲏ ⲉ ϩⲟⲩⲛ ⲛⲉⲛ ⲉⲣⲏⲩ · ⲙⲛ̅ ⲛⲉⲛ ⲙⲛ̅ⲧ̅ ⲣⲉϥ ⲫⲑⲟⲛⲉⲓ · Ⲙⲛ̅ ⲑ ⲉ ⲉⲧⲉ ϣⲁⲛ ⲗⲩⲡⲉⲓ ⲉⲛϣⲁⲛ ⲛⲁⲩ ⲉ ⲟⲩⲁ̅ ϩⲛ̅ ⲛⲉⲛ ϣⲃⲉⲉⲣ ⲉ ϥ ⲉⲩⲇⲟⲕⲓⲙⲏ · ⲏ̅ ⲉ ⲩ ϯ ⲉⲟⲟⲩ ⲛⲁ ϥ ⲛ̅ ϩⲟⲩⲟ̅ ⲉⲣⲟ ⲛ · ⲁⲩⲱ ⲛ̅ ⲑ ⲉ ⲉⲧⲉ ϣⲁⲛ ⲣⲁϣⲉ ⲉϫⲛ̅ ϩⲟⲓ̈ⲛⲉ ⲉⲣϣⲁⲛ ϩⲉ ⲛ ⲡ ⲉⲑ ⲟⲟⲩ ⲧⲁϩⲟ ⲟⲩ · Ⲁⲣⲁ ⲧⲛ̅ ⲛⲁ ϣⲱⲡⲉ ⲉ ⲛ ϭⲏⲡ̅ ⲉ ⲟⲩⲏⲣ ⲕⲟⲗⲁⲥⲓⲥ ϩⲁ ⲛⲁⲓ̈ ⲛ̅ ⲧⲉⲓ̈ ⲙⲓⲛⲉ · ⲉϥϣⲁⲛ ⲁⲡⲉⲧⲉⲓ ⲙ̅ⲙⲟ ⲛ ϩⲁ ⲛⲉⲛ ⲙⲛ̅ⲧ̅ ⲁ ⲙⲉⲗⲏⲥ ⲉⲧ ϩⲛ̅ ⲛⲉⲛ ⲥⲩⲛⲁⲝⲓⲥ · ϫⲉ ⲛ̅ⲧⲟϥ ⲡⲉⲛ ϫⲟⲉⲓⲥ ϣⲁ ⲕ ϩⲉ ⲉⲣⲟ ϥ ⲉ ϥ ϣⲁϫⲉ ⲛⲙ̅ⲙⲁ ⲛ ϩⲛ̅ ⲛⲉ ⲕⲣⲁⲫⲏ · ⲁⲛⲟⲛ ⲇⲉ ϩⲱⲱ ⲛ ϣⲁ ⲛ ⲕⲁⲁ ϥ ⲛ̅ⲥⲱ ⲛ ⲛ̅ ⲧⲛ̅ ϣⲁϫⲉ ⲙⲛ̅ ⲛⲉⲛ ϣⲃⲣ̅ ϩⲙ̅ϩⲁⲗ · Ⲁⲣⲁ ⲧⲛ ⲛⲁ ϣⲱⲡⲉ ⲉ ⲛ ϭⲏⲡ̅ ⲉ ⲟⲩ ⲕⲟⲗⲁⲥⲓⲥ ⲛ ⲁϣ ⲛ̅ ϭⲟⲧ̅ ϩⲁ ⲡⲓ ϩⲱⲃ ⲛ̅ ⲧⲉⲓ̈ ⲙⲓⲛⲉ · ⲉⲧⲃⲉ ⲡⲁⲓ̈ ⲙⲁⲣ ⲛ̅ ⲕⲁ ⲧ ⲕⲉϩⲉⲛⲛⲁ̅ ⲛ̅ ⲛⲁⲩ ⲛⲓⲙ ⲙ̅ ⲡⲉ ⲙⲧⲟ̅ ⲉⲃⲟⲗ ⲛ̅ ⲛⲉⲛ ⲃⲁⲗ · Ⲉⲛⲉ ⲙ̅ⲡ ⲟⲩ ⲁⲡⲓⲗⲉ ⲛⲁ ⲛ ϩⲟⲗⲱⲥ ⲛ ⲧ̅ ⲕⲉϩⲉⲛⲛⲁ̅ ⲧⲛ̅ ⲙ̅ϣⲁ̅ ⲛ ⲣ̅ ⲡ ⲙⲉⲉⲩⲉ ⲛ̅ ⲛⲉⲛ ⲛⲟⲃⲉ ⲛ̅ ⲟⲩⲟⲉⲓϣ ⲛⲓⲙ · ⲡⲟⲥⲟ ⲙⲁⲗⲗⲟⲛ ⲉⲣⲉ ⲧⲁⲓ̈ ⲥⲃ̅ⲧⲱⲧ̅ ⲛⲁ ⲛ · ⲁⲣⲓ ⲡ ⲙⲉⲉⲩⲉ ϭⲉ ⲙ̅ ⲡⲉ ⲕⲣⲓⲧⲏⲥ · Ⲉⲓⲥ ϩⲏⲏⲧⲉ ⲅⲁⲣ ⲁ ϥ ϣⲣⲡ̅ ϫⲱ̅ ⲉⲣⲟ ⲕ ⲛ ⲧ̅ ⲧⲓⲙⲱⲣⲓⲁ ⲧⲁⲣⲉ ⲕ ⲣ̅ ⲃⲟⲗ ⲉ ⲡ ⲕⲓⲛⲇⲩⲛⲟⲥ · ⲉϥϣⲁⲛ ⲟⲩⲉϩ ⲥⲁϩⲛⲉ ⲛⲁ ⲕ ϫⲉ ⲛⲏⲥⲧⲉⲩⲉ ϣⲁ ⲕ ϭⲛ̅ ⲗⲟⲓ̈ϭⲉ ⲉⲧⲃⲉ ⲧⲉⲕ ⲁⲥⲑⲉⲛⲓⲁ · Ⲉϥϣⲁⲛ ϫⲟⲟ ⲥ ⲛⲁ ⲕ ϫⲉ ϯ ⲙⲛ̅ⲧ ⲛⲁ̅ · ϣⲁ ⲕ̅ ϭⲛ̅ ⲗⲟⲓ̈ϭⲉ ⲉⲧⲃⲉ ⲧⲉⲕ ⲙⲛ̅ⲧ̅ ϩⲏⲕⲉ · ⲉϥϣⲁⲛ ϫⲟⲟ ⲥ ⲛⲁ ⲕ ϫⲉ ⲙ̅ⲡⲣ̅ ⲥⲱⲟⲩϩ ⲉϩⲟⲩⲛ ⲙ̅ ⲡⲓ ⲙⲁ · ϣⲁ ⲕ ϭⲛ̅ ⲗⲟⲓ̈ϭⲉ ⲉⲧⲃⲉ ⲡ ⲣⲟⲟⲩϣ ⲛ̅ ⲛⲉⲕ ϣⲏⲣⲉ · Ⲉϥϣⲁⲛ ϫⲟⲟ ⲥ ⲛⲁ ⲕ ϫⲉ ⲙ̅ⲡⲣ̅ ϭⲱⲛⲧ̅ ⲙ̅ⲡ̅ⲣ̅ ⲫⲑⲟⲛⲉⲓ · ⲙ̅ⲡ̅ⲣ̅ ⲙⲟⲥⲧⲉ ⲙ̅ⲡⲣ̅ ⲥⲱϣϥ̅ ⲙ̅ ⲡ ⲉⲧ ϩⲓⲧⲟⲩⲱ ⲕ · ⲉ ⲕ ⲛⲁ ϫⲟⲟ ⲥ ϫⲉ ⲟⲩⲟⲛ ⲛⲁϩⲣⲛ̅ ⲛⲁⲓ̈ : ⲟⲩⲕ ⲟⲩⲛ ⲙⲛ̅ⲧ ⲕ̅ ⲗⲁⲁⲩ ⲛ ⲁⲡⲟⲗⲟⲅⲓⲁ̅ ⲟⲩⲇⲉ ⲙⲛ ⲕⲱ̅ ⲉⲃⲟⲗ ⲛⲁ ϣⲱⲡⲉ ⲛⲁ ⲕ ϩⲁ ⲛⲁⲓ̈ ⲛ̅ ⲧⲉⲓ̈ ⲙⲓⲛⲉ · ⲉ ⲕ ⲛⲁ ϣ ϭⲙ̅ϭⲟⲙ ⲛ ⲁϣ ⲛ̅ ϩⲉ ⲉ ϥⲓ ⲛ̅ ⲛⲉⲕ ϭⲓϫ ⲉϩⲣⲁⲓ̈ ⲉ ⲧ ⲡⲉ ⲉⲣⲉ ⲛⲁⲓ̈ ϣⲟⲟⲡ ϩⲛ̅ ⲧⲉⲕ ⲯⲩⲭⲏ · Ⲁⲗⲗⲁ ⲡⲟⲗⲗⲁⲕⲓⲥ ⲕ ⲛⲁ ϫⲟⲟ ⲥ ϫⲉ ⲁ ⲩ ϫⲓⲧ̅ ⲛ̅ ϭⲟⲛⲥ̅ ⲁ ⲩ ⲁⲡⲟⲥⲧⲉⲣⲉⲓ ⲙ̅ⲙⲟ ⲓ̈ ⲛ̅ ⲛⲁ ϩⲩⲡⲁⲣⲭⲟⲛⲧⲁ̅ ⲁ ⲩ ⲡⲗⲁⲡ ⲧⲉⲓ ⲙ̅ⲙⲟ ⲓ̈ · ⲁ ⲩ ϣⲁϫⲉ ⲛ̅ⲥⲱ ⲓ̈ ⲕⲁⲕⲱⲥ · ⲟⲩⲕ ⲟⲩⲛ ϥⲓ ⲉⲣⲟ ⲕ ⲛ ⲅ̅ ϭⲱ̅ ⲉ ⲧ ⲁⲡⲟⲫⲁⲥⲓⲥ ⲙ̅ ⲡ ⲁⲣⲭⲱⲛ · ⲉϣϫⲉ ⲉⲣϣⲁⲛ ⲟⲩ ϩⲙ̅ϩⲁⲗ ⲥⲟϣ ⲕ̅ ⲙⲉ ⲕ ϩⲓⲟⲩⲉ ⲉⲣⲟ ϥ ⲁⲗⲗⲁ ϣⲁ ⲕ ⲥⲙ̅ⲙⲉ ⲉⲣⲟ ϥ ⲙ̅ ⲡⲉϥ ϫⲟⲉⲓⲥ · Ⲡⲟⲥⲟ ⲙⲁⲗⲗⲟⲛ ⲕ ⲙ̅ϣⲁ̅ ⲛ̅ ⲕⲁ ⲡ ⲙⲁ ⲙ̅ ⲡ ⲉⲛⲧ ⲁ ϥ ϫⲟⲟ ⲥ ϫⲉ ⲛⲉϫ ⲡ ϩⲁⲡ̅ ⲉⲣⲟ ⲓ̈ ⲁⲛⲟⲕ ϯ ⲛⲁ ⲧⲱⲱⲃⲉ ⲡⲉϫⲉ ⲡ ϫⲟⲉⲓⲥ · ϩⲱⲥ ⲉ ⲕ ⲥⲟⲟⲩⲛ ϫⲉ ϩⲁⲡⲥ̅ ⲡⲉ ⲉ ⲧⲣⲉ ⲩ ⲧⲁϩⲟ ⲕ ⲉⲣⲁⲧ ⲕ̅ ⲉ ⲩ ⲃⲏⲙⲁ ⲉ ϥ ϩⲁ ϩⲟⲧⲉ · ⲡ ⲙⲁ ⲉⲧⲉ ⲙⲛ̅ ϩⲣⲏ ⲧⲱⲣ ⲟⲩⲇⲉ ⲙⲛ̅ ⲭⲣⲏⲙⲁ ⲛⲁ ϣ ⲃⲟⲏⲑⲉⲓ̈ ⲉⲣⲟ ⲕ ⲛ̅ϩⲏⲧ ϥ̅ · ⲁⲩⲱ ϫⲉ ⲉⲣⲉ ⲧⲉⲕ ⲯⲩⲭⲏ ⲛⲁ ⲉⲓ̈ ⲉⲃⲟⲗ ϩⲓⲧⲙ̅ ⲡ ⲓⲉⲣ̅ⲟ̅ ⲛ̅ ⲕⲱϩⲧ̅ ⲉⲧ ⲥⲱⲕ ϩⲓ ⲑ ⲏ̅ ⲙ̅ ⲡⲉ ⲃⲏⲙⲁ ⲙ̅ ⲡⲉ ⲭ̅ⲥ̅ · ϫⲟⲟⲩ ⲟⲩ ⲉⲓ̈ⲱⲧ ⲉ ϩⲓ ϩⲏ ⲙ̅ⲙⲟ ⲕ ⲉ ⲡ ⲙⲁ̅ ⲉⲧ ⲙ̅ⲙⲁⲩ · Ⲙⲁⲣⲉⲉ ⲧ ⲡⲏⲅⲏ̅ ⲛ̅ ⲛⲉⲕ ⲣⲙ̅ⲉⲓⲟⲟⲩⲉ · ϣⲱⲡⲉ ⲡⲣⲟⲥ ⲡ ϣⲓ ⲛ ⲛ̅ ⲛⲟⲃⲉ ⲉⲛⲧ ⲁ ⲕ ⲁⲁ ⲩ · ⲉϣϫⲉ ⲟⲩ ⲕⲟⲩⲓ̈ ⲡⲉ ⲡⲉⲕ ⲛⲟⲃⲉ · ⲉⲓ̈ⲉ ϥ̅ ⲣⲱϣⲉ ⲛ̅ϭⲓ ⲟⲩ ⲕⲟⲩⲓ̈ ⲛ̅ ⲣⲓⲙⲉ · ⲉϣϫⲉ ⲟⲩ ⲛⲟϭ ⲡⲉ ⲡⲉⲕ ⲡⲁⲣⲁⲡⲧⲱⲙⲁ ⲉⲓ̈ⲉ ⲕ ⲣ̅ ⲭⲣⲓⲁ ⲟⲛ ⲛ̅ ϩⲉⲛ ⲙⲟⲩ ⲛ̅ ⲥ ⲱⲣ̅ⲙ̅ ⲛ̅ ⲣⲙ̅ⲉⲓⲏ̅ · Ⲉϣϫⲉ ⲕ ⲧⲃ̅ⲃⲏⲩ ⲇⲉ ⲟⲛ ⲉⲃⲟⲗ ϩⲙ̅ ⲡ ⲛⲟⲃⲉ · ϯ ⲛ̅ ⲛⲉⲕ ⲣⲙ̅ⲉⲓ̈ⲟⲟⲩⲉ ⲙ̅ ⲡⲉⲕ ⲥⲟⲛ ⲉ ⲡⲉⲩ ϣⲁⲡ̅ ⲛ ⲅ̅ ⲣⲓⲙⲉ ⲛⲙ̅ⲙⲁ ϥ ⲉϫⲛ̅ ⲛⲉϥ ⲛⲟⲃⲉ · ⲡ ⲙⲁ ⲉⲛⲧ ⲁ ⲡ ⲛⲟⲃⲉ ⲉⲓ̈ ⲉ ϩⲟⲩⲛ ϩⲓⲧⲟⲟⲧ ϥ̅ ⲉⲧⲉ ⲛ̅ ⲃⲁⲗ ⲛⲉ · ⲙⲁⲣⲉ ⲡ ⲧⲁⲗϭⲟ ⲟⲛ ϣⲱⲡⲉ ⲉⲃⲟⲗ ϩⲓⲧⲟⲟⲧ ϥ̅ · Ⲙⲁⲣ ⲛ̅ ⲙⲉⲧⲁⲛⲟⲓ̈ ⲙ̅ⲡⲁⲧ ⲟⲩ ϣⲧⲁⲙ ⲉⲣⲱ ⲛ ⲙ̅ ⲡ ⲣⲟ̅ ⲛ ⲧ̅ ⲙⲉⲧⲁⲛⲟⲓⲁ · ⲉⲧⲃⲉ ⲡⲁⲓ̈ ⲡ ⲉⲧ ϫⲱ ⲙ̅ⲙⲟ ⲥ ϫⲉ ϯ ⲁϩⲉ ⲣⲁⲧ ⲙⲁⲣⲉ ϥ ϭⲱϣⲧ̅ ⲙⲏⲡⲱⲥ ⲛ ϥ̅ ϩⲉ̅ · ⲡ ⲉⲛⲧ ⲁ ϥ ⲡϩⲛ̅ ⲥⲗⲁⲁⲧⲉ ⲇⲉ ⲁⲩⲱ ⲁ ϥ ϩⲉ̅ ⲙⲁⲣⲉ ϥ ϭⲉⲡⲏ ⲛ ϥ̅ ⲧⲱⲟⲩⲛ · ⲁⲩⲱ ⲙ̅ⲡⲣ̅ⲧⲣⲉ ϥ ⲉⲓⲁ ⲧⲟⲟⲧ ϥ̅ ⲛ̅ⲥⲱ ϥ · Ϥ̅ ⲥⲏϩ ⲅⲁⲣ ϫⲉ ⲡ ϫⲟⲉⲓⲥ ⲥⲟⲟϩⲉ ⲛ̅ ⲛ ⲉⲧ ϩⲏⲩ · ϣⲁ ⲥ ϣⲱⲡⲉ ⲇⲉ ⲛ̅ ⲥⲉ ⲕⲓⲙ ⲉ ⲡ ⲣⲱⲙⲉ ⲛ̅ ⲟⲩ ⲕⲟⲩⲓ̈ ⲛ̅ ⲑ ⲉ ⲉⲛⲧ ⲁ ⲡ ⲡ ⲉⲧ ⲟⲩⲁⲁⲃ ⲇⲁⲩⲉⲓⲇ ϫⲟⲟ ⲥ ϫⲉ ⲁⲛⲟⲕ ⲇⲉ ⲡⲁⲣⲁ ⲟⲩ ⲕⲟⲩⲓ̈ ⲁ ⲧⲁ ⲟⲩⲉⲣⲏⲧⲉ ⲕⲓⲙ · ⲡⲁⲣⲁ ⲟⲩ ⲕⲟⲩⲓ̈ ⲁ ⲛⲁ ⲧⲁϭⲥⲉ ϫⲱⲣ̅ ⲉⲃⲟⲗ · ⲁⲩⲱ ⲟⲛ ϫⲉ ⲉⲓ̈ϣⲁⲛ ϫⲟⲟ ⲥ ϫⲉ ⲁ ⲧⲁ ⲟⲩⲉⲣⲏⲧⲉ ⲕⲓⲙ ⲡⲉⲕ ⲛⲁ̅ ⲡ ϫⲟⲉⲓⲥ ⲡⲉ ϣⲁ ϥ ⲃⲟⲏⲑⲉⲓ ⲉⲣⲟ ⲓ̈ · Ⲉⲓ̈ⲧⲁ̅ ⲟⲛ ϫⲉ ⲁ ⲩ ⲧⲟϭⲙⲉⲧ̅ ⲉ ⲧⲣ ⲁ ϩⲉ̅ · ⲁⲩⲱ ⲁ ⲡ ϫⲟⲉⲓⲥ ϯ ⲧⲟⲟⲧ̅ · ⲡ ⲉⲛⲧ ⲁ ϥ ϩⲉ ⲇⲉ ⲟⲛ ⲟⲩⲛⲧⲁ ϥ ⲙ̅ⲙⲁⲩ ⲛ ⲟⲩ ⲡⲁⲣⲁⲙⲩⲑⲓⲁ ⲉ ⲧⲙ̅ ⲧⲣⲉ ϥ ⲙⲟⲩⲛ ⲉⲃⲟⲗ ϩⲙ̅ ⲡⲉϥ ϩⲧⲟⲡ̅ · ⲡⲉϫⲁ ϥ ϫⲉ ⲙⲏ̅ ⲡⲉ ϣⲁ ϥ ϩⲉ̅ ⲙ̅ⲉ ϥ ⲧⲱⲟⲩⲛ · ⲁⲗⲗⲁ ϭⲱϣⲧ̅ ⲙⲏⲡⲱⲥ ⲁ ⲕ ⲥⲱⲧⲙ̅ ⲉ ⲧ ⲙⲛ̅ⲧ̅ ⲁⲅⲁⲑⲟⲥ ⲙ̅ ⲡ ϫⲟⲉⲓⲥ ⲛ ⲅ̅ ϣⲱⲡⲉ ⲛ ⲁⲙⲉⲗⲏⲥ · Ϥ̅ ⲥⲏϩ ⲟⲛ ϫⲉ ⲡ ⲛⲟⲩⲧⲉ ⲟⲩ ⲕⲣⲓⲧⲏⲥ ⲙ̅ ⲙⲉ ⲡⲉ ⲛ̅ ϫⲱⲱⲣⲉ ⲁⲩⲱ ⲛ̅ ϩⲁⲣϣ̅ ϩⲏⲧ̅ · ϥ̅ ϣⲱⲡ ⲙⲉⲛ ⲉⲣⲟ ϥ ⲛ̅ ⲧ̅ ⲙⲉⲧⲁⲛⲟⲓⲁ ⲛ̅ ⲛ ⲉⲧ ⲛⲁ ⲕⲧⲟ ⲟⲩ ⲉⲣⲟ ϥ ϩⲱⲥ ⲙⲁⲓ̈ ⲣⲱ ⲙⲉ · ⲁⲗⲗⲁ ⲡⲉϫⲁ ϥ ϫⲉ ⲉ ⲧⲉⲧⲛ̅ ⲧⲙ̅ ⲕⲧⲉ ⲧⲏⲩⲧⲛ̅ ϥ ⲛⲁ ϫⲱⲣ ⲛ̅ ⲧⲉϥ ⲥⲏϥⲉ · Ⲥⲱⲧⲙ̅ ϫⲉ ⲁ ϥ ϫⲟⲟ ⲥ ϫⲉ ⲁ ϥ ⲛⲁ ϫⲟⲟⲣ ⲉⲥ · ⲁⲗⲗⲁ ϥ̅ ϣⲱⲱⲧ ⲁⲛ ⲧⲉⲱⲥ · ϫⲉⲕⲁⲥ ϩⲙ̅ ⲡ ⲧⲣⲉ ⲕ ⲛⲁⲩ ϫⲉ ⲁ ϥ ϫⲉⲣⲧ ⲥⲏϥⲉ · ⲉⲕⲉ ⲣ̅ ϣⲟⲣⲡ̅ ⲉ ⲧ ⲁⲡⲟⲫⲁⲥⲓⲥ · ⲁⲩⲱ ⲛ̅ⲧⲉ ⲑ ⲟⲧⲉ ⲧⲟⲩⲛⲟⲥ ⲕ̅ ⲉ ⲩ ⲙⲉⲧⲁⲛⲟⲓⲁ · ⲡⲉϫⲁ ϥ ⲅⲁⲣ ϫⲉ ⲁ ϥ ⲥⲱⲙⲛⲧ̅ ⲛ̅ ⲧⲉϥ ⲡⲓⲧⲉ ⲁ ϥ ⲥⲃ̅ⲧⲱⲧ ⲥ̅ ⲉⲡⲓⲇⲏ ⲇⲉ ⲙ̅ⲡⲁⲧ ⲕ̅ ⲕⲁ ⲩ ⲉ ⲧ ⲥⲟⲟⲧⲉ ⲙ̅ⲡⲣ̅ ⲕⲁⲧⲁⲫⲣⲟⲛⲉⲓ ⲛ ⲅ̅ ⲙⲛ̅ⲧ̅ ϩⲁⲣϣ̅ ϩⲏⲧ ⲙ̅ ⲡⲉ ⲕⲣⲓⲧⲏⲥ · Ⲥⲱⲧⲙ̅ ⲉ ⲧ ⲙⲛ̅ⲧ̅ ϩⲁⲣϣ ϩⲏⲧ̅ ⲙ̅ ⲡ ⲥⲱⲧⲏⲣ ⲉ ϥ ϫⲱ ⲙ̅ⲙⲟ ⲥ ϫⲉ ϣⲱⲡⲉ ⲉ ⲕ ⲟⲩⲱⲙ ⲙ̅ⲙⲟ ⲕ ⲉ ⲡ ⲉⲧ ϫⲓ ϩⲁⲡ ⲛⲙ̅ⲙⲁ ⲕ ⲡⲉⲕ ⲁⲛⲧⲓⲧⲓⲕⲟⲥ ⲏ̅ ⲡ ⲉⲧ ϯ ⲛⲙ̅ⲙⲁ ⲕ ϣⲟⲟⲡ ⲛⲙ̅ⲙⲁ ⲕ ⲛ̅ ⲛⲁⲩ ⲛⲓⲙ · ⲡⲁⲓ̈ ⲉ ⲧⲉ ⲙⲛ̅ ⲑ ⲉ ⲉ ⲧⲣⲉ ⲕ ⲡⲱⲣϫ̅ ⲉⲣⲟ ϥ : ⲡⲁⲩⲗⲟⲥ ⲛⲁ ⲧⲥⲁⲃⲟ ⲕ ⲉⲣⲟ ϥ ⲉ ϥ ϫⲱ ⲙ̅ⲙⲟ ⲥ ϫⲉ ⲧ ⲥⲁⲣⲝ̅ ⲅⲁⲣ ⲉ ⲡⲏⲑⲩⲙⲉⲓ ⲟⲩⲃⲉ ⲡⲉⲛ ⲡⲛⲁ̅ · ⲁⲩⲱ ⲡⲉ ⲡⲛⲁ̅ ⲟⲩⲃⲉ ⲧ ⲥⲁⲣⲝ̅ · ⲛⲁⲓ̈ ϭⲉ ⲥⲉ ϯ ⲟⲩⲃⲉ ⲉ ⲛⲉⲩ ⲉⲣⲏⲩ · Ⲡⲉ ⲡⲛⲁ̅ ⲙⲉⲛ ϯ ⲟⲩⲃⲉ ⲧ ⲥⲁⲣⲝ̅ · ⲉ ϥ ϥⲱⲧⲉ ⲛ̅ ⲧ ⲉⲡⲏ ⲑⲩⲙⲓⲁ ⲙ̅ ⲡ ⲕⲟⲥⲙⲟⲥ ϩⲓⲧⲛ̅ ⲑ ⲉⲗⲡⲓⲥ ⲛ̅ ⲧ ⲙⲛ̅ⲧ̅ ⲉⲣⲟ̅ ⲛ ⲙ̅ ⲡⲏⲩⲉ · ⲧ ⲥⲁⲣⲝ̅ ϩⲱⲱ ⲥ ϯ ⲟⲩⲃⲉ ⲡⲉ ⲡⲛⲁ̅ · ⲉ ⲥ ⲣⲟⲕⲉ ⲉ ⲡ ⲕⲁϩ ⲙⲛ̅ ⲛⲉϥ ϩⲩⲇⲟⲛⲏ ·
1	0	sText1	Ϣⲱⲡⲉ ⲟⲩⲛ ⲉ ⲕ ⲟⲩⲱⲙ ⲙ̅ⲙⲟ ⲕ ⲉ ⲡ ⲉⲧ ϫⲓ ϩⲁⲡ̅ ⲛⲙ̅ ⲙⲁ ⲕ · ϩⲟⲥⲟⲛ ⲉ ϥ ϣⲟⲟⲡ̅ ⲛⲙ̅ⲙⲁ ⲕ ϩⲛ̅ ⲧⲉ ϩⲓⲏ̅ ⲉⲣϣⲁⲛ ⲧⲉ ϩⲓⲏ̅ ⲅⲁⲣ ϫⲱⲕ ⲉⲃⲟⲗ · ⲟⲩⲕⲉⲧⲓ̅ ⲕ ⲛⲁ ϩⲉ ⲁⲛ ⲉ ⲕⲉ ⲕⲉⲣⲟⲥ ⲙ̅ ⲙⲉⲧⲁⲛⲟⲓⲁ̅ · ϭⲱϣⲧ̅ ⲙⲏⲡⲱⲥ ⲛ̅ⲧⲉ ⲡ ⲉⲧ ϫⲓ ϩⲁⲡ̅ ⲛⲙ̅ⲙⲁ ⲕ ⲧⲁⲁ ⲕ ⲉⲧⲟⲟⲧ ϥ̅ ⲙ̅ ⲡ ⲣⲉϥ ϯ ϩⲁⲡ̅ · ⲛ̅ⲧⲉ ⲡ ⲣⲉϥ ϯ ϩⲁⲡ̅ ⲧⲁⲁ ⲕ ⲉⲧⲟⲟⲧ ϥ̅ ⲙ̅ ⲡ ϩⲩⲡⲉⲣⲉⲧⲏⲥ ⲉⲧⲉ ⲛⲁⲓ̈ ⲛⲉ ⲛ ⲧⲩⲛⲁⲙⲓⲥ ⲛ ⲁⲧ ⲛⲁ̅ ⲉⲧ ϩⲓϫⲛ̅ ⲛ̅ ⲕⲟⲗⲁⲥⲓⲥ ⲛ̅ ⲥⲉ ⲛⲟϫ ⲕ̅ ⲉ ⲡⲉ ϣⲧⲉⲕⲟ̅ · ⲉⲧⲉ ⲡ ⲕⲁⲕⲉ ⲡⲉ ⲉⲧ ϩⲓⲃⲟⲗ · ϣⲁⲛⲧ ⲕ̅ ϯ ⲙ̅ ⲡ ϩⲁⲉ̅ ⲛ̅ ⲕⲟⲛⲧⲣⲁⲛⲧⲏⲥ · ⲕⲁⲓ ⲅⲁⲣ ⲉ ⲩ ⲛⲁ ⲕⲣⲓⲛⲉ ⲙ̅ⲙⲟ ⲕ ⲁⲛ ⲉⲧⲃⲉ ⲛⲉⲕ ⲡⲣⲁⲝⲓⲥ ⲙ̅ⲙⲁⲧⲉ · ⲁⲗⲗⲁ ⲉⲧⲃⲉ ⲛⲉⲕ ⲙⲉⲉⲩⲉ ⲙⲛ̅ ⲛⲉⲕ ϣⲟϫⲛⲉ · Ⲉ ⲁ ⲛ ⲉⲓ̈ⲙⲉ ϭⲉ ⲉ ⲛⲁⲓ̈ ⲧⲏⲣ ⲟⲩ · ⲙⲁⲣ ⲛ̅ ⲃⲟⲏⲑⲉⲓ ⲉⲣⲟ ⲛ ⲙ̅ⲙⲓⲛⲙ̅ⲙⲟ ⲛ · ϩⲟⲧⲁⲛ ⲉⲛϣⲁⲛ ϫⲓ ⲡⲓⲣⲁ̅ ⲛ ⲧ̅ ⲕⲟⲗⲁⲥⲓⲥ ⲧⲟⲧⲉ ⲧⲛ̅ ⲛⲁ ⲉⲓ̈ⲙⲉ ϫⲉ ⲥ ⲥⲁϣⲉ ⲛ̅ϭⲓ ⲑ ⲏⲇⲟⲛⲏ · ⲁⲩⲱ ϣⲱⲡⲉ ⲛⲁ ⲛ ⲛ̅ ⲗⲟⲓ̈ϭⲉ ⲛ̅ ⲟⲩ ⲥⲓϣⲉ ⲛ ⲁϣ ⲛ̅ ϭⲟⲧ̅ · Ⲉⲣⲉ ⲛⲁⲓ̈ ϭⲉ ϣⲟⲟⲡ̅ ⲛ̅ ⲧⲉⲓ̈ ϩⲉ̅ ⲛⲁ ⲙⲉⲣⲁⲧⲉ · ⲙⲁⲣ ⲛ̅ ⲡⲁⲣⲁⲕⲁⲗⲉⲓ ⲙ̅ ⲡ ⲛⲟⲩⲧⲉ ⲡ ⲛⲁ ⲏⲧ̅ ⲉ ⲧⲙ̅ ⲧⲣⲉ ϥ ⲡⲁⲣⲁ ⲇⲓⲇⲟⲩ ⲙ̅ⲙⲟ ⲛ ⲉⲧⲟⲟⲧ ⲟⲩ ⲛ ⲛ̅ ⲇⲁⲓⲙⲱⲛ · ⲉ ⲛ ϫⲱ ⲙ̅ⲙⲟ ⲥ ϩⲱⲱ ⲛ ⲙⲛ̅ ⲡ̅ ⲡ ⲉⲧ ⲟⲩⲁⲁⲃ ⲇⲁⲩⲉⲓⲇ ϫⲉ ⲙ̅ⲡⲣ̅ ⲧⲁⲁ ⲧ̅ ⲛ̅ ⲛ ⲉⲧ ϫⲓ ⲙ̅ⲙⲟ ⲓ̈ ⲛ̅ ϭⲟⲛⲥ̅ : ⲕⲁⲓ ⲅⲁⲣ ⲛ̅ⲧⲟⲟⲩ ⲛ ⲉⲧ̅ ⲡⲣⲟⲧⲣⲉⲡⲉ ⲙ̅ⲙⲟ ⲛ ⲉϩⲟⲩⲛ ⲉ ⲡ ⲛⲟⲃⲉ ⲧⲉⲛⲟⲩ · Ⲛ̅ⲧⲟⲟⲩ ⲟⲛ ⲛ ⲉⲧ ⲛⲁ ϣⲱⲡⲉ ⲛⲁ ⲛ ⲛ̅ ⲕⲁⲧⲏⲅⲟⲣⲟⲥ ϩⲙ̅ ⲡⲉ ϩⲟⲟⲩ ⲙ̅ ⲡ ϩⲁⲡ̅ · ⲡ ⲇⲓⲁⲃⲟⲗⲟⲥ ⲅⲁⲣ ⲙⲁⲩⲁⲁ ϥ ⲁⲛ Ⲁⲗⲗⲁ ⲛ̅ ⲕⲉ ⲇⲁⲓⲙⲱⲛ ⲧⲏⲣ ⲟⲩ ⲥⲉ ⲛⲁ ⲕⲁⲧⲏⲅⲟⲣⲉⲓ ⲙ̅ ⲙⲟ ⲛ ⲉ ⲩ ϫⲱ ⲙ̅ⲙⲟ ⲥ ϫⲉ ⲙⲏ̅ ⲁⲛⲟⲛ ⲁⲛ ⲁ ⲛ ϣⲱⲡⲉ ⲛⲏ ⲧⲛ̅ ⲛ ϩⲏⲡⲉⲣⲉⲧⲏⲥ ⲛ̅ ⲧ̅ ⲡⲟⲣⲛⲓⲁ · ⲙⲛ̅ ⲧ ⲙⲛ̅ⲧ̅ ⲣⲉϥ ϭⲱⲛⲧ̅ · ⲙⲛ̅ ⲧ ⲙⲛ̅ⲧ̅ ⲙⲁⲓ̈ ⲉⲟⲟⲩ ⲉ ϥ ϣⲟⲩⲉⲓⲧ̅ · ⲙⲛ̅ ⲧ ⲕⲁⲧⲁⲗⲁⲗⲓⲁ · Ⲙⲁⲣ ⲛ̅ ⲣ̅ ϩⲟⲧⲉ ϩⲏⲧ ϥ̅ ⲙ̅ ⲡⲉ ϩⲟⲟⲩ ⲉⲧ ⲙ̅ⲙⲁⲩ · ⲙ̅ ⲡⲓ ⲛⲁⲩ ⲉⲧⲉⲣⲉ ⲛⲉⲛ ⲗⲟⲅⲓⲥⲙⲟⲥ ⲙ̅ⲙⲓⲛ[ⲙ̅]ⲙⲟ ⲛ ⲛⲁ ϣⲱⲡⲉ ⲛⲁ ⲛ̅ ⲛ̅ ϩⲉⲛ ⲇⲓⲕⲁⲥⲧⲏⲥ ⲉ ⲩ ⲥⲁϣⲉ · ⲁⲩⲱ ⲛ̅ⲧⲉ ⲛ ⲉⲛⲧ ⲁ ⲛ ⲁ ⲁⲩ ⲧⲏⲣ ⲟⲩ ⲁϩⲉ ⲣⲁⲧ ⲟⲩ ⲉⲣⲟ ⲛ ⲉ ⲩ ⲍⲱⲕⲣⲁⲫⲉⲓ ⲙ̅ ⲡⲉⲛ ⲙ̅ⲧⲟ̅ ⲉⲃⲟⲗ ⲛ̅ ⲑ ⲉ ⲛ ⲟⲩ ϩⲓⲕⲱⲛ · ⲙⲁⲣ ⲛ̅ ⲡⲁⲣⲁ ⲕⲁⲗⲉⲓ ⲙ̅ ⲡⲉⲛ ϫⲟⲉⲓⲥ ϩⲙ̅ ⲡⲉⲛ ϩⲏⲧ̅ ⲧⲏⲣ ϥ̅ · Ⲕⲁⲓ ⲅⲁⲣ ⲉϣϫⲉ ⲟⲩⲛ ⲟⲩ ⲥⲁⲣⲝ̅ ⲛ ⲁⲥⲑⲉⲛⲏⲥ ⲧⲟ̅ ϩⲓⲱⲱ ⲛ · ⲁⲗⲗⲁ ⲟⲩ ⲛⲟϭ ⲟⲛ ⲡ ⲉⲧ ⲥⲃ̅ⲧⲱⲧ̅ ⲉ ⲃⲟⲏⲑⲉⲓ̅ ⲉⲣⲟ ⲛ ⲁⲩⲱ ⲛ ϥ̅ ⲧⲟⲩϫⲟ ⲛ · ⲉϩⲟⲩⲛ ⲉ ⲧⲉϥ ⲙⲛⲧ̅ ⲉⲣⲟ · Ⲁⲛⲟⲛ [............] ⲉⲧⲃⲉ ϣⲟⲙⲛ̅ⲧ ⲛ̅ ϩⲱⲃ · ⲏ̅ ⲉⲧⲃⲉ ⲧⲉϥ ⲙⲛ̅ⲧ ⲣ̅ⲉϥ ⲣ̅ ⲡ ⲉⲧ ⲛⲁⲛⲟⲩ ϥ · ⲏ̅ ϫⲉ ϥ ⲙⲉ ⲙ̅ⲙⲟ ⲛ ϩⲱⲱ ⲛ · ⲏ̅ ⲉⲧⲃⲉ ⲡⲉϥ ⲥⲁ̅ · ⲁϣ ϭⲉ ⲡⲉ ⲡ ⲕⲉ ⲥⲁ̅ ⲉⲧ ⲧⲛ̅ⲧⲱⲛ ⲉ ⲡⲁ ⲡⲉⲛ ϫⲟⲉⲓⲥ · ⲕⲁⲧⲁ ⲑ ⲉ ⲉⲧⲉⲣⲉ ⲇⲁⲩⲉⲓⲇ ϫⲱ ⲙ̅ⲙⲟ ⲥ ϫⲉ ⲉ ⲛⲉⲥⲱ ϥ ϩⲙ̅ ⲡⲉϥ ⲥⲁ ⲙ̅ ⲡⲁⲣⲁ ⲛ̅ ϣⲏⲣⲉ ⲛ ⲛ̅ ⲣⲱⲙⲉ · ⲛⲓⲙ ϭⲉ ⲡⲉ ⲡ ⲣⲉϥ ⲣ̅ ⲡ ⲉⲧ ⲛⲁⲛⲟⲩ ϥ ⲛ ⲧⲉϥ ϩⲉ · ⲉ ⲁ ϥ ⲥⲟⲃⲧⲉ ⲛ̅ ⲛⲉ ⲧ ⲙⲉ ⲙ̅ⲙⲟ ϥ ⲛ ⲛ̅ ⲁⲅⲁⲑⲟⲛ ⲉⲧⲉ ⲙ̅ ⲡⲉ ⲃⲁⲗ ⲛⲁ ⲩ ⲉⲣⲟ ⲟⲩ · ⲙ̅ⲡⲉ ⲙⲁⲁϫⲉ ⲥⲟⲧⲙ ⲟⲩ · ⲙ̅ⲡ ⲟⲩ ⲁⲗⲉ̅ ⲉϩⲣⲁⲓ̈ ⲉϫⲙ̅ ⲡ ϩⲏⲧ̅ ⲛ̅ ⲣⲱⲙⲉ · Ⲛⲓⲙ ϭⲉ ⲡ ⲉⲧ ⲛⲁ ϣ ⲙⲉⲣⲓⲧ ⲛ̅ ⲛ̅ ⲧⲉⲓ̈ ϩⲉ ⲛ̅ ⲑ ⲉ ⲙ̅ ⲡⲉⲛ ϫⲟⲉⲓⲥ ⲁⲩⲱ ⲡⲉⲛ ⲉⲓ̈ⲱⲧ̅ · ⲉ ϥ ⲱϣ ⲉⲃⲟⲗ ϫⲉ ⲙⲏ̅ ⲟⲩⲛ ⲟⲩ ⲙⲁⲁⲩ ⲛⲁ ⲣ̅ ⲡ ⲱⲃϣ̅ ⲛ̅ ⲛⲉⲥ ϣⲏⲣⲉ · ⲏ̅ ϫⲉ ⲟⲩⲛ ⲟⲩ ϣⲉⲗⲉⲉⲧ̅ ⲛⲁ ⲣ̅ ⲡ ⲱⲃϣ̅ ⲙ̅ ⲡⲉⲥ ⲕⲟⲥⲙⲟⲥ · ⲉ ⲧⲁⲁ ϥ ⲉⲣⲟ ⲥ · ⲏ̅ ⲟⲩⲛ ⲟⲩ ⲡⲁⲣⲑⲉⲛⲟⲥ ⲛⲁ ⲣ̅ ⲡ ⲱⲃϣ̅ ⲛ̅ ⲧⲉⲥ ⲫⲁⲥⲕⲓⲁ ⲉ ⲙⲟⲣⲥ̅ ⲙ̅ⲙⲟ ⲥ · ⲁⲗⲗⲁ ⲁⲛⲟⲕ ⲛⲉ ⲓ̈ ⲣ̅ ⲡ ⲟⲩⲱⲃϣ̅ ⲡⲉϫⲉ ⲡ ϫⲟⲉⲓⲥ · Ⲁⲛⲁⲩ ⲉ ⲡ ⲙⲁⲅⲁⲣⲓⲟⲥ ⲇⲁⲩⲉⲓⲇ ϩⲓⲧⲛ̅ ⲑ ⲉ ⲉⲧ ϥ̅ ⲉⲡⲏⲑⲩⲙⲉⲓ̈ ⲉ ⲛⲁⲩ ⲉ ⲡ ϫⲟⲉⲓⲥ · ⲡⲉϫⲁ ϥ ϫⲉ ⲉ ⲓ̈ ⲛⲏⲩ ⲧ ⲛⲁⲩ ⲧⲁ ⲟⲩⲱⲛϩ̅ ⲉⲃⲟⲗ ⲙ̅ ⲡ ϩⲟ ⲙ̅ ⲡⲁ ⲛⲟⲩⲧⲉ · ⲙ̅ⲡ ϥ̅ ⲟⲩⲱϣ ⲉ ϭⲱ̅ ϣⲁⲁ ⲧⲉ ⲡⲣⲟⲑⲉⲥⲙⲓⲁ ⲙ̅ ⲡⲉϥ ⲁϩⲉ · ⲁⲗⲗⲁ ⲛⲉ ϥ ⲣⲟⲕϩ̅ ⲉⲓ̈ ⲉⲃⲟⲗ ϩⲙ̅ ⲡⲉⲓ̈ ⲙⲁ̅ ⲛ ϥ̅ ⲛⲁⲩ ⲉ ⲡ ⲉⲧ ϥ̅ ⲙ̅ⲉ̅ ⲙ̅ⲙⲟ ϥ · ⲟⲛⲧⲱⲥ ⲡⲉⲓ̈ ⲙⲉ̅ ⲏ̅ ⲡⲉⲓ̈ ⲟⲩⲣⲟⲧ̅ ⲛ̅ ⲧⲉⲓ̈ ⲙⲓⲛⲉ · ⲡⲁ ⲟⲩ ⲯⲩⲭⲏ ⲡⲉ ⲙ̅ ⲫⲓⲗⲟⲥⲟⲫⲟⲥ ⲉ ⲁ ⲥ ϫⲓ ⲧⲛ̅ϩ̅ ⲉ ⲥ ϩⲏⲗ ⲉ ⲧ ⲡⲉ̅ · ⲛ̅ⲧⲟⲕ ϩⲱⲱ ⲕ ⲟⲛ ⲙⲉⲣⲉ ⲡⲁⲓ̈ ⲙⲁⲩⲁⲁ ϥ · ⲛ ⲅ̅ ⲡⲁⲣⲁⲅⲉ ⲛ̅ ⲛⲉ ϩⲃⲏⲩⲉ ⲧⲏⲣ ⲟⲩ ⲙ̅ ⲡⲉⲓ̈ ⲃⲓⲟⲥ ⲛ̅ ⲑ ⲉ ⲛ̅ ϩⲉⲛ ϩⲁⲓ̈ⲃⲉⲥ : Ⲁⲣⲓ ⲡ ⲙⲉⲉⲩⲉ ⲛ̅ ⲛⲁⲩ ⲛⲓⲙ ⲙ̅ ⲡ ⲱⲛϩ̅ ⲛ̅ ϣⲁ ⲉⲛⲉϩ · ⲧ ⲙⲛ̅ⲧ̅ ⲉⲣⲟ̅ ⲉⲧ ⲙⲏⲛ̅ ⲉⲃⲟⲗ · ⲙⲛ̅ ⲧ ϭⲓⲛ ⲭⲟⲣⲉⲩⲉ · ⲙⲛ̅ ⲛ̅ ⲁⲅⲅⲉⲗⲟⲥ · ⲙⲛ̅ ⲡ ⲉⲟⲟⲩ ⲛ̅ ⲧ ⲙⲛ̅ⲧ̅ ⲁⲧ ⲧⲁⲕⲟ · ⲙⲛ̅ ⲧ ϭⲓⲛ ⲱⲛϩ̅ ⲙⲛ̅ ⲡⲉ ⲭⲥ̅ ⲉⲧⲉ ⲙⲛ̅ ⲗⲁⲁⲩ ⲛ ⲙ̅ⲕⲁϩ ⲛ̅ ϩⲏⲧ ⲛ̅ϩⲏⲧ ⲥ̅ · ⲡⲉϫⲁ ϥ ϫⲉ ⲁ ⲡⲉ ⲙⲕⲁϩ ⲛ̅ ϩⲏⲧ̅ ⲡⲱⲧ̅ ⲙⲛ̅ ⲧ ⲗⲩⲡⲏ ⲙⲛ̅ ⲡ ⲁϣ ⲁϩⲟⲙ · Ⲙⲉⲉⲩⲉ ⲉⲃⲟⲗ ⲉ ⲡⲁⲓ̈ ⲃⲓⲟⲥ ϫⲉ ⲙⲛ̅ ⲗⲁⲁⲩ ⲛ̅ϩⲏⲧ ϥ̅ ⲛ̅ⲥⲁ ⲗⲩⲡⲏ · ϩⲓ ⲣⲓⲙⲉ · ϩⲓ ⲙ̅ⲕⲁϩ ⲛ̅ ϩⲏⲧ · ϩⲓ ϣⲱⲥ · ϩⲓ ⲁⲙⲉⲗⲓⲁ · ϩⲓ ⲛⲟⲃⲉ · ϩⲓ ϩⲓⲥⲉ · ϩⲓ ⲙⲛⲧ̅ ϩⲗ̅ⲗⲟ̅ · ϩⲓ ⲙⲟⲩ · ⲉⲣⲉ ⲇⲁⲩⲉⲓⲇ ϭⲉ ⲑⲉⲱⲣⲉⲓ̈ ⲛ̅ ⲛⲁⲓ̈ · ⲙⲛ̅ ⲛ ⲉ ⲧ ⲟ̅ ⲛ ϩⲟⲩⲟ̅ ⲉ ⲛⲁⲓ̈ ⲉⲧⲉ ⲙ̅ ⲙⲛⲧ̅ ⲣⲉϥ ϩⲓⲗⲁ ⲛⲉ · ⲙⲛ̅ ⲙ ⲙⲛⲧ̅ ⲭ̅ⲏⲣⲁ · ⲙⲛ̅ ⲙ̅ⲙⲟⲩ ⲛ̅ ϣⲁⲣⲁϩⲉ · ⲙⲛ̅ ⲛ̅(ⲧ)ⲓ ⲙⲱⲣⲓⲁ · ⲙⲛ̅ ⲡ ⲕⲉⲥⲉ ⲉ ⲡ ⲉ ⲧⲏⲣ ϥ̅ ⲛ̅ ⲑⲗⲓⲯⲓⲥ · ⲉⲧ ⲡⲟⲗⲓⲧⲉⲩⲉ ϩⲙ̅ ⲡⲉⲓ̈ ⲃⲓⲟⲥ · Ⲉ ⲁ ϥ ⲉⲡⲏⲑⲩⲙⲉⲓ̈ ⲉ ⲣ̅ ⲃⲟⲗ ⲉ ⲛⲁⲓ̈ ⲧⲏⲣ ⲟⲩ · ⲡⲉϫⲁ ϥ ϫⲉ ⲉ ⲓ̈ ⲛⲏⲩ ⲧ ⲛⲁⲩ ⲧⲁ ⲟⲩⲱⲛ̅ϩ̅ ⲉⲃⲟⲗ ⲙ̅ ⲡ ϩⲟ̅ ⲙ̅ ⲡⲁ ⲛⲟⲩⲧⲉ ⲉ ϥ ⲟⲩⲱϣ ⲉ ⲡ ⲱⲛⲉ ⲉⲃⲟⲗ ϩⲙ̅ ⲡⲉⲓ̈ ⲙⲁ ⲛ ϥ ⲃⲱⲕ ⲉ ⲡ ⲙⲁ̅ ⲉⲧ ⲟⲩ ⲛ̅ϩⲏⲧ ϥ̅ ⲛ̅ϭⲓ ϯⲣⲏⲛⲏ ⲙⲛ̅ ⲡ ⲣⲁϣⲉ ⲙⲛ̅ ⲧ ⲁⲅⲁⲡⲏ ⲙⲛ̅ ⲧ ⲙⲛⲧ̅ ⲗⲁⲙⲡⲣⲟⲥ · ⲙⲛ̅ ⲧ ⲙⲛ̅ⲧ̅ ⲁⲧ ⲣⲟⲟⲩϣ ⲙⲛ̅ ⲡ ⲕⲉⲥⲉ ⲉ ⲡⲉ ⲧⲏⲣ ϥ ⲛ ⲁⲅⲁⲑⲟⲛ ⲛⲁⲓ̈ ⲉ ⲙⲛ̅ ⲗⲁⲁⲩ ⲛ̅ ϣⲁϫⲉ ⲛ ⲁϣ ⲡⲁⲣϩⲓⲥⲧⲁ ⲙ̅ⲙⲟ ⲟⲩ · Ⲉⲧⲃⲉ ⲡⲁⲓ̈ ⲛ̅ⲧⲟⲕ ϩⲱⲱ ⲕ ϩⲱⲥ ⲉ ⲕ ϩⲉⲗⲡⲓⲍⲉ ⲉ ⲁⲡⲟ ⲗⲉⲩⲉ ⲛ̅ ⲟⲩ ⲧⲣⲩⲫⲏ̅ ⲛ̅ ⲧⲉⲓ̈ ⲙⲓⲛⲉ ⲙ̅ⲡⲣ̅ ⲕⲁⲧⲁⲫⲣⲟⲛⲉⲓ · Ⲁⲗⲗⲁ ⲙⲁⲣⲉ ⲧⲉⲕ ⲗⲁⲙⲡⲁⲥ ϣⲱⲡⲉ ⲉ ⲥ ϫⲉⲣⲟ̅ ⲙ̅ ⲙⲏⲏⲛⲉ · ⲛ ⲅ̅ ϣⲱⲡⲉ ⲉ ⲕ ⲥⲃ̅ⲧⲱⲧ̅ ⲉ ⲁⲡⲁⲛⲧⲁ ⲉ ⲡ ⲡⲁ ⲧϣⲉⲗⲉⲉⲧ̅ · Ϫⲉ ⲕⲁⲥ ⲉⲕⲉ ⲥⲱⲧⲙ̅ ϩⲱⲱ ⲕ ϫⲉ ⲃⲱⲕ ⲉϩⲟⲩⲛ ⲉ ⲡ ⲣⲁϣⲉ ⲙ̅ ⲡⲉⲧⲛ̅ ϫⲟⲉⲓⲥ · ϣ̅ϣⲉ ⲉⲣⲟ ⲛ ⲉ ⲧⲣⲉ ⲛ ⲣⲟⲉⲓⲥ · ⲁⲩⲱ ⲛ̅ ⲧⲛ̅ ϣⲗⲏⲗ ⲛ̅ ⲟⲩⲟⲉⲓϣ ⲛⲓⲙ · ⲉϣϫⲉ ⲙⲛ̅ⲛ̅ⲥⲁ ⲧⲣⲉ ⲡ ⲛⲟⲩⲧⲉ ⲅⲁⲣ ϫⲟⲟ ⲥ ⲙ̅ ⲡ ⲇⲓⲁⲃⲟⲗⲟⲥ ϫⲉ ⲙ̅ⲡⲣ̅ ϫⲱϩ ⲉ ⲡⲁ ϩⲙ̅ϩⲁⲗ ⲓ̈ⲱⲃ · ⲁ ϥ ϭⲱ̅ ⲉ ϥ ϩⲉⲗⲡⲓⲍⲉ ⲉ ⲧⲁⲩⲟ ϥ ⲉ ⲡ ⲉⲥⲏⲧ · ⲡⲟⲥⲟ ⲙⲁⲗⲗⲟⲛ ⲁⲛⲟⲛ ⲛ ⲉⲧ ϣⲟⲟⲡ ϩⲁ ⲧⲟⲟⲧ ϥ̅ ϥ ⲛⲁ ⲁⲅⲱⲛⲓⲍⲉ ⲛⲙ̅ⲙⲁ ⲛ · ⲁⲛ ⲉ ⲧⲁⲩⲟ ⲛ ⲉ ⲡ ⲉⲥⲏⲧ · ⲧⲛ̅ ⲣ̅ ⲭⲣⲓⲁ ⲛ̅ ⲟⲩ ⲟⲩϣⲏ ⲛ̅ ⲣⲟⲉⲓⲥ ⲉ ⲥ ⲙⲏⲛ ⲉⲃⲟⲗ ⲉ ⲡ ϩⲁⲣⲉϩ ⲛ̅ ⲛⲉⲛ ⲯⲩⲭⲏ · ⲕⲁⲓ ⲅⲁⲣ ⲡ ⲙⲁⲧⲟⲓ ϣⲁ ϥ ⲣ̅ ⲟⲩϣⲏ̅ ⲛ̅ ⲣⲟⲉⲓⲥ ⲛ̅ ϩⲁϩ ⲛ̅ ⲥⲟⲡ̅ ϩⲛ̅ ϩⲉⲛ ϩⲓⲏ̅ ⲙ̅ ⲙⲟϣⲉ · ⲁⲩⲱ ⲡ ⲟⲩⲱϩⲉ ⲙⲉ ϥ ⲛ̅ⲕⲟⲧⲕ̅ · ⲁⲗⲗⲁ ϣⲁ ϥ ϣⲱⲡⲉ ⲉ ϥ ⲟ̅ ⲛ ⲟⲩϣⲏ ⲛ̅ ⲣⲟⲉⲓⲥ ⲛ̅ ⲧⲉ ⲩϣⲏ ⲧⲏⲣ ⲥ̅ ϣⲁⲛⲧ ϥ̅ ϭⲱⲡⲉ ⲛ ⲟⲩ ⲙⲏⲏϣⲉ ⲛ̅ ⲧⲃⲧ̅ · Ⲡ ⲟⲩⲟⲉⲓ̈ ϩⲟⲙⲟⲓⲱⲥ ϣⲁ ϥ ⲣ̅ ⲟⲩϣⲏ ⲛ̅ ⲣⲟⲉⲓⲥ ϫⲉ ⲛⲉ ⲗⲁⲁⲩ ⲧⲁⲕⲉ ⲡⲉϥ ⲙⲁ̅ ⲛ ⲉⲗⲟⲟⲗⲉ · ϩⲱⲥ ⲁ ⲩ ⲧⲱⲥ ⲡ ϣⲱⲥ ϣⲁ ϥ ⲣ̅ ⲟⲩϣⲏ ⲛ̅ ⲣⲟⲉⲓⲥ ⲉ ϥ ϩⲁⲣⲉϩ ⲉ ⲡⲉϥ ⲟⲟϩⲉ ⲛ ⲉⲥⲟⲟⲩ · ⲛ̅ ⲑ ⲉ ⲙ̅ ⲡ̅ ⲡⲁⲧⲣⲓⲁⲣⲭⲏⲥ ⲓ̈ⲁⲕⲱⲃ ⲉ ϥ ϫⲱ ⲙ̅ⲙⲟ ⲥ ϫⲉ ⲉ ⲛⲉ ⲓ̈ ⲣⲟⲕϩ̅ ϩⲙ̅ ⲡ ⲕⲁⲩⲙⲁ ⲙ̅ ⲡⲉ ϩⲟⲟⲩ · ⲙⲛ̅ ⲡ ϫⲁ ϥ ⲛ̅ ⲧⲉ ⲩϣⲏ̅ · ⲁⲩⲱ ⲡ ϩⲓⲛⲏⲃ ⲁ ϥ ⲥⲁϩⲱⲃ ⲉⲃⲟⲗ ⲛ̅ ⲛⲁ ⲃⲁⲗ · Ⲁϣ ⲧⲉ ⲧ ⲗⲟⲓϭⲉ ⲛ̅ ⲛⲉⲓ̈ ⲟⲩϣⲏ ⲛ̅ ⲣⲟⲉⲓⲥ ⲛ̅ ⲧⲉⲓ̈ ⲙⲓⲛⲉ · ϫⲉⲕⲁⲥ ⲡⲉϫⲁ ϥ ⲉⲛⲉ ⲟⲩ ⲑⲏⲣⲓⲟⲛ ⲧⲁⲕⲉ ⲟⲩ ⲉⲥⲟⲟⲩ ⲛ̅ ⲟⲩⲱⲧ̅ · ⲉϣϫⲉ ϥ̅ ϥⲓ ⲣⲟⲟⲩϣ ⲛ̅ ⲧⲉⲓ̈ ϩⲏ ⲧⲏⲣ ⲥ̅ ϩⲁ ⲟⲩ ⲉⲥⲟⲟⲩ ⲛⲁⲗⲗⲟⲕⲟⲛ ⲉⲓ̈ⲉ ⲉ ⲛ ⲙ̅ϣⲁ̅ ⲛ̅ ϥⲓ ⲣⲟⲟⲩϣ ⲛ̅ ⲟⲩⲏⲣ̅ ϩⲁ ⲧⲉⲛ ⲯⲩⲭⲏ ⲛ̅ ⲗⲟⲅⲓⲕⲏ̅ · ⲧⲁⲓ̈ ⲉⲧ ⲧⲁⲓ̈ⲏⲩ ⲛ̅ ϩⲟⲩⲉ ⲉ ⲛⲕⲁ̅ ⲛⲓⲙ · Ⲧⲁⲓ̈ ⲉⲧ ⲟⲩ ⲛⲁ ⲧⲁϩⲟ ⲥ ⲉⲣⲁⲧ ⲥ̅ ⲉ ⲩ ⲃⲏⲙⲁ̅ ⲉ ϥ ϩⲁ ϩⲟⲧⲉ ⲉ ⲧⲣⲉ ⲥ ⲁⲡⲟⲗⲟⲅⲓⲍⲉ ϩⲁⲛⲉ ⲛⲧ ⲁ ⲥ ⲁⲁ ⲩ ⲧⲏⲣ ⲟⲩ · ⲉⲧⲃⲉ ⲡⲁⲓ̈ ⲙⲁⲣ ⲛ̅ ⲟⲩⲱϩ ⲉⲃⲟⲗ ϩⲓϫⲱ ⲛ ⲛ̅ ⲧ ⲉⲧⲡⲱ̅ ⲛ̅ ⲛⲉⲛ ⲛⲟⲃⲉ ϩⲁ ⲑ ⲏ̅ ⲙ̅ ⲡ ⲙⲁ̅ ⲛ̅ ϯ ϩⲁⲡ · Ⲕⲁⲓ ⲅⲁⲣ ⲙⲛ̅ ⲑ ⲉ ⲉ ⲧⲣⲉ ⲛ ⲙⲉⲧⲁⲛⲟⲓ̈ ϩⲙ̅ ⲡ ⲙⲁ ⲉⲧ ⲙ̅ⲙⲁⲩ · ⲉⲧⲃⲉ ⲡⲁⲓ̈ ⲣⲱ ⲁ ⲩ ⲧⲉϣ ⲧⲉⲛ ϭⲓⲛ ⲉⲓ̈ ⲉⲃⲟⲗ ϩⲛ̅ ⲥⲱⲙⲁ̅ ⲉ ⲥ ϩⲏⲡ̅ ⲉⲣⲟ ⲛ · ϫⲉⲕⲁⲥ ⲉ ⲛ ϣⲱⲡⲉ ⲉ ⲛ ϩⲁ ϩⲟⲧⲉ ⲛ̅ ⲟⲩⲟⲉⲓϣ ⲛⲓⲙ · ⲉϣϫⲉ ⲡ ⲇⲓⲕⲁⲥⲧⲏⲣⲓⲟⲛ ⲙ̅ ⲡⲓ ⲙⲁ ϩⲟⲧⲁⲛ ⲉⲩϣⲁⲛ ⲥⲱⲧⲙ̅ ⲉ ⲡⲉ ϩⲣⲟⲟⲩ ⲙ̅ ⲡ ⲕⲩⲣⲝ̅ · ⲉ ϥ ⲱϣ ⲉⲃⲟⲗ ⲛ̅ϭⲓ ⲛ ⲉⲧ ⲟⲩ ⲧⲏϣ ⲉ ⲕⲣⲓⲛⲉ ⲙ̅ⲙⲟ ⲟⲩ ϣⲁ ⲩ ϣⲧⲟⲣⲧⲣ̅ ⲛ̅ ⲥⲉ ⲱϭⲣ̅ ϩⲓⲧⲛ̅ ⲑ ⲟⲧⲉ · Ⲡⲟⲥⲟ ⲙⲁⲗⲗⲟⲛ ⲛ ⲉⲧ ⲟⲩ ⲧⲏϣ ⲉ ⲧⲣⲉ ⲩ ⲧⲁϩⲟ ⲟⲩ ⲉ ⲣⲁⲧ ⲟⲩ ⲉ ⲡ ⲃⲏⲙⲁ̅ ⲉⲧ ϩⲁ ϩⲟⲧⲉ · ϩⲛ̅ ⲧ ⲙⲏⲏⲧⲉ ⲛ̅ ϩⲉⲛ ϣⲟ̅ ⲛ̅ ϣⲟ̅ ⲙⲛ̅ ϩⲉⲛ ⲧⲃⲁ̅ ⲛ̅ ⲧ̅ⲃⲁ̅ ⲛ ⲁⲅⲅⲉⲗⲟⲥ · Ⲁⲛⲁⲩ ⲉ ⲡ ⲙⲁⲅⲁⲣⲓⲟⲥ ⲓ̈ⲁⲕⲱⲃ ϫⲉ ⲛ̅ⲧⲉⲣⲉ ϥ ⲕⲁ ⲟⲩ ⲱⲛⲉ ϩⲁϫⲱ ϥ ⲁ ϥ ⲛ̅ⲕⲟⲧⲕ̅ ⲁ ϥ ⲛⲁⲩ ⲉ ⲩ ϭⲗⲟⲟϭⲉ ϩⲓϫⲙ̅ ⲡ ⲕⲁϩ ⲉⲣⲉ ϫⲱ ⲥ ⲡⲏϩ ϣⲁⲁϩⲣⲁⲓ̈ ⲉ ⲧ ⲡⲉ · ⲁⲩⲱ ⲛ ⲁⲅⲅⲉⲗⲟⲥ ⲙⲛ̅ ⲡ ⲛⲟⲩⲧⲉ ⲉ ⲩ ⲛⲁ̅ ⲉϩⲣⲁⲓ̈ ⲁⲩⲱ ⲉ ⲩ ⲛⲏⲩ ⲉ ⲡ ⲉⲥⲏⲧ̅ ϩⲓⲱⲱ ⲥ · Ⲉ ⲩ ϥⲓ ⲙⲉⲛ ⲛ̅ ⲛⲉ ϣⲗⲏⲗ ⲉϩⲣⲁⲓ̈ ⲛⲁϩⲣⲙ̅ ⲡ ⲛⲟⲩⲧⲉ ⲉ ⲩ ⲉⲓ̈ⲛⲉ ⲇⲉ ⲛⲁ ⲛ ⲛ̅ ⲛⲉ ⲭⲁⲣⲓⲥⲙⲁ ⲉⲃⲟⲗ ϩⲓⲧⲟⲟⲧ ϥ̅ : ⲛⲁⲓ̈ ϭⲉ ⲧⲏⲣ ⲟⲩ ϩⲁⲡⲥ̅ ⲡⲉ ⲉ ⲧⲣⲉ ⲩ ⲑⲉⲱⲣⲉⲓ ⲙ̅ⲙⲟ ⲛ · ⲙⲁⲗⲗⲟⲛ ⲇⲉ ⲥⲉ ⲛⲁ ⲙ̅ⲕⲁϩ ⲛ̅ ϩⲏⲧ̅ ⲉϩⲣⲁⲓ̈ ⲉϫⲱ ⲛ · Ⲉϣϫⲉ ϣⲁⲣⲉ ⲟⲩ ⲣⲁϣⲉ ϣⲱⲡⲉ ⲛⲁ ⲩ ⲉⲩϣⲁ ⲛⲁⲩ ⲉ ⲣⲟ ⲛ ⲉ ⲛ ⲙⲉⲧⲁⲛⲟⲓ̈ · ⲛ̅ ⲧⲉⲓ̈ ϩⲉ ⲟⲛ ϣⲁ ⲩ ⲙ̅ⲕⲁϩ ⲛ̅ ϩⲏⲧ̅ ⲉϫⲛ̅ ⲧⲉⲛ ⲁⲙⲉⲗⲓⲁ̅ · ⲛ̅ ⲟⲩⲟⲉⲓϣ ⲅⲁⲣ ⲛⲓⲙ ϣⲁⲣⲉ ⲧⲉⲛ ⲥⲩⲛⲏⲇⲓⲥⲓⲥ ϭⲛ̅ ⲁⲣⲓⲕⲉ ⲉⲣⲟ ⲛ ⲉ ⲥ ϫⲟⲕϫⲕ̅ ⲙ̅ⲙⲟ ⲛ ⲉϫⲛ̅ ⲛ ⲉⲛⲧ ⲁ ⲛ ⲁⲁ ⲩ · ⲙⲁⲗⲓⲥⲧⲁ ϩⲟⲧⲁⲛ ⲉⲛϣⲁⲛ ϣⲁϫⲉ ⲉⲧⲃⲉ ⲧⲉ ⲕⲣⲓⲥⲓⲥ ⲉⲧ ⲛⲁ ϣⲱⲡⲉ · ⲡⲗⲏⲛ ⲛⲁⲛⲟⲩ ⲡⲉ ϫⲡⲓⲟ̅ ⲡⲉ ⲉⲃⲟⲗ ϩⲓⲧⲛ̅ ⲛ̅ ϣⲁϫⲉ ⲉⲧ ⲛⲁⲛⲟⲩ ⲟⲩ · Ϩⲁⲙⲟⲓ̈ ⲉ ⲛⲉⲩ ⲧⲁⲩ ϫⲡⲓⲉ̅ ⲡⲉⲓ ⲣⲙ̅ ⲙⲁ̅ⲟ̅ ⲉⲧ ⲙ̅ⲙⲁⲩ ⲛ̅ ⲥⲉ ⲧⲙ̅ ⲣⲱⲕϩ̅ ⲙ̅ ⲡⲉϥ ⲗⲁⲥ ϩⲛ̅ ⲟⲩ ⲕⲱϩⲧ̅ ⲉ ⲙⲉ ϥ ⲱϣⲙ̅ · ⲕⲉ ⲡⲏⲑⲩⲙⲉⲓ̈ ⲉ ⲧ ⲙⲛⲧ̅ ⲙⲁⲣⲑⲉⲛⲟⲥ ⲉⲕϣⲁⲛ ϩⲁⲣⲉϩ ⲉ ⲛ ⲉⲛⲧⲟⲗⲏ · ⲡ ϫⲟⲉⲓⲥ ⲛⲁ ⲭⲟⲣⲏⲅⲉⲓ̈ ⲙ̅ⲙⲟ ⲥ ⲛⲁ ⲕ · Ⲉⲕϣⲁⲛ ϫⲟⲟ ⲥ ⲅⲁⲣ ⲉ ⲕ ϣⲗⲏⲗ ϫⲉ ϩⲁⲣⲉϩ ⲉⲣⲟ ⲓ̈ ⲡ ϫⲟⲉⲓⲥ ⲛ̅ ⲑ ⲉ ⲛ̅ ⲟⲩ ⲕⲁⲕⲉ ⲛ̅ ⲃⲁⲗ · ϥ ⲛⲁ ϫⲟⲟ ⲥ ⲛⲁ ⲕ ϩⲱⲱ ϥ ϫⲉ ϩⲁⲣⲉϩ ⲉ ⲛⲁ ϣⲁϫⲉ ⲙⲛ̅ ⲛⲁ ⲉⲛⲧⲟⲗⲏ ⲛ̅ ⲑ ⲉ ⲛ̅ ϩⲉⲛ ⲕⲁⲕⲉ ⲛ̅ ⲃⲁⲗ · ϩⲟⲧⲁⲛ ⲉⲕϣⲁⲛ ϩⲁⲣⲉϩ ⲉ ⲛⲉϥ ⲉⲛⲧⲟⲗⲏ · ϥ ⲛⲁ ϥⲓ ⲣⲟⲟⲩϣ ϩⲱⲱ ϥ ϩⲁ ⲧⲉⲕ ⲯⲩⲭⲏ · ⲛ ⲅ̅ ϫⲟⲟ ⲥ ⲉⲧⲃⲏⲏⲧ ⲕ̅ ϫⲉ ⲡ ⲉⲧ ⲛⲁ ϫⲱϩ ⲉⲣⲟ ⲕ ⲉ ϥ ⲟ̅ ⲛ̅ ⲑ ⲉ ⲙ̅ ⲡ ⲉⲧ ⲛⲁ ϫⲱϩ ⲉⲧ ⲕⲁⲕⲉ ⲙ̅ ⲡⲉϥ ⲃⲁⲗ · Ⲧⲉⲛⲟⲩ ϭⲉ ⲱ̅ ⲡ ⲙⲉⲣⲓⲧ̅ ⲁ ⲕ ⲧⲁⲗⲉ ⲧⲟⲟⲧ ⲕ̅ ⲉϫⲙ̅ ⲡ ϩⲃ̅ⲃⲉ̅ ⲙ̅ⲡⲣ̅ ⲕⲧⲟ ⲕ ⲉ ⲡⲁϩⲟⲩ ⲙ̅ⲡⲣ̅ ϣⲱⲡⲉ ⲛ̅ ⲑ ⲉ ⲛ̅ ⲟⲩ ⲥⲧⲏⲗⲏ ⲛ̅ ϩⲙⲟⲩ · ⲙⲁⲣⲉ ⲡⲉⲕ ⲗⲁⲥ ϣⲁϫⲉ ⲛ̅ ⲟⲩⲟⲉⲓϣ ⲛⲓⲙ ⲉⲧⲃⲉ ⲧⲉ ⲕⲣⲓⲥⲓⲥ ⲉⲧ ⲛⲁ ϣⲱⲡⲉ · ⲉ ⲧⲣⲉ ⲕ ϯ ϩⲏⲩ ⲛ ⲅ̅ ϣⲱⲡⲉ ⲛ̅ ⲟⲩ ⲣⲱⲙⲉ ⲛ̅ ⲥⲱⲧⲡ̅ · ϩⲓⲧⲛ̅ ⲑ ⲟⲧⲉ ⲙ̅ ⲡ ⲙⲁ̅ ⲛ̅ ϯ ϩⲁⲡ̅ ⲉⲧ ⲙ̅ⲙⲁⲩ · Ⲙ̅ⲡⲣ̅ ⲧⲣⲉ ⲟⲩ ϭⲱⲛⲧ̅ ⲣ̅ ϫⲟⲉⲓⲥ ⲉϫⲱ ⲕ ⲙⲛ̅ ⲟⲩ ⲗⲩⲡⲏ̅ · ⲏ̅ ϭⲉ ⲗⲁⲁⲩ ⲙ̅ ⲡⲁⲑⲟⲥ ⲛ ⲅ̅ ⲧⲁⲩⲉ ϩⲉⲛ ϣⲁϫⲉ ⲛ ⲉⲡⲣⲁ · ⲁϫⲛ̅ ⲙⲟⲩϣⲧ̅ Ⲁⲗⲗⲁ ⲙⲁⲣⲉ ⲡ ⲛⲟⲙⲟⲥ ⲙ̅ ⲡ ϫⲟⲉⲓⲥ ϣⲱⲡⲉ ⲛ̅ ⲟⲩⲟⲉⲓϣ ⲛⲓⲙ ϩⲛ̅ ⲧⲉⲕ ⲧⲁⲡⲣⲟ̅ · ϫⲉ ⲕⲁⲥ ⲉⲣⲉ ⲛⲉⲕ ⲃⲁⲗ ⲛⲁ ⲉⲓ̈ ⲉⲃⲟⲗ ϩⲓⲧⲛ̅ ⲛⲁⲓ̈ ⲧⲏⲣ ⲟⲩ · Ⲁⲩⲱ ⲛ̅ⲧⲉ ⲛⲉⲕ ϣⲁϫⲉ ϣⲱⲡⲉ ⲕⲁⲧⲁ ⲡ ⲛⲟⲙⲟⲥ ⲙ̅ ⲡ ⲛⲟⲩⲧⲉ · ⲕⲁ ⲡ ⲛⲟⲙⲟⲑⲉⲧⲏⲥ ⲛ̅ ⲟⲩⲟⲉⲓϣ ⲛⲓⲙ ⲙ̅ ⲡⲉ ⲙⲧⲟ̅ ⲉⲃⲟⲗ ⲛ̅ ⲛⲉⲕ ⲃⲁⲗ · ⲙⲁⲣⲉ ϥ ϣⲱⲡⲉ ⲉ ϥ ⲟⲩⲏϩ ⲛⲙ̅ⲙⲁ ⲕ · ⲛ ϥ̅ ϣⲱⲡⲉ ⲛⲁ ⲕ ⲛ̅ ⲣⲉϥ ϫⲓ ϣⲟϫⲛⲉ · ⲕⲁⲛ ⲉⲕϣⲁⲛ ⲛⲁⲩ ⲉ ⲟⲩⲁ̅ ⲉ ϥ ⲧⲣⲩⲫⲁ ⲁⲩⲱ ⲉ ϥ ⲁⲡⲟⲗⲁⲩⲉ ϩⲛ̅ ⲟⲩ ⲛⲟϭ ⲙ̅ ⲙⲛⲧ̅ ⲣⲙ̅ⲙⲁⲟ̅ · ⲉⲓ̈ⲙⲉ ⲛⲁ ⲕ ϫⲉ ϥ ⲛⲁ ϣⲟⲟⲩⲉ ϩⲛ̅ ⲟⲩ ϭⲉⲡⲏ̅ ⲛ̅ ⲑ ⲉ ⲛ ⲟⲩ ⲭⲟⲣⲧⲟⲥ ⲡ ⲉⲧ ⲙ̅ⲙⲁⲩ · Ⲙⲁⲣⲉ ϥ ⲧⲣⲩⲫⲁ̅ ϩⲛ̅ ϩⲉⲛ ϭⲓⲛ ⲟⲩⲟⲟⲙ · ⲛ̅ⲧⲟⲕ ϩⲱⲱ ⲕ ϩⲛ̅ ⲛ̅ ϣⲁϫⲉ ⲙ̅ ⲡ ϫⲟⲉⲓⲥ Ⲁ ϩⲁϩ ⲙ̅ ⲡⲁⲣⲑⲉⲛⲟⲥ ⲣ̅ ⲡⲁⲣⲧⲩⲣⲟⲥ · ⲉϣϫⲉ ⲁⲛ ⲉⲧ ⲙ̅ⲙⲁⲩ ϫⲣⲟ̅ ⲉ ⲡ ⲙⲟⲩ · ⲉ ϩⲉⲛ ⲥϩⲓⲙⲉ ⲛⲉ · ⲛ̅ⲧⲟⲕ ϩⲱⲱ ⲕ ⲛ̅ⲧⲕ̅ ⲟⲩ ϩⲟⲟⲩⲧ̅ ϣ̅ϣⲉ ⲉ ⲣⲟ ⲕ ⲁⲛ ⲉ ϫⲣⲟ̅ ⲉ ⲧ ⲉⲡⲏⲑⲩⲙⲓⲁ · ⲥⲡⲟⲩⲇⲁⲍⲉ ⲉ ⲣ̅ ⲛⲉⲕ ⲙⲉⲗⲟⲥ ⲛ̅ ⲕⲱⲱⲛⲥ̅ ϫⲉⲕⲁⲥ ⲙ̅ⲙⲁⲧⲉ ⲁⲛ ⲉⲕⲉ ϫⲣⲟ̅ ⲉ ⲧ ⲉⲡⲏⲑⲩⲙⲓⲁ · Ⲁⲗⲗⲁ ϫⲉⲕⲁⲥ ⲉ ⲕ ⲛⲁ ⲉⲕⲣⲁⲧⲉⲩⲉ ⲙ̅ⲙⲟ ⲕ ⲉ ⲧ ⲟⲣⲅⲏ ⲙⲛ̅ ⲡ ϭⲱⲛⲧ̅ ⲡ ⲗⲁⲥ ⲙⲁⲣⲉ ϥ ϣⲱⲡⲉ ⲉ ⲩⲛ̅ⲧⲁ ϥ ⲙ̅ⲙⲁⲩ ⲛ̅ ϩⲉⲛ ϣⲓ · Ϭⲱϣⲧ̅ ⲙ̅ⲡⲣ̅ⲧⲣⲉ ⲧⲉⲕ ⲥⲩⲛⲏⲇⲏⲥⲓⲥ ⲕⲁⲧⲁ ⲕⲣⲓⲛⲉ ⲙ̅ⲙⲟ ⲕ ϩⲁ ⲑ ⲏ̅ ⲛ̅ ⲧⲉ ⲕⲣⲓⲥⲓⲥ · ⲁⲣⲓ ⲡ̅ ⲙⲉⲉⲩⲉ ϫⲉ ϩⲁⲡⲥ̅ ⲡⲉ ⲉ ⲧⲣⲉ ⲩ ϭⲱⲗⲡ̅ ⲉⲃⲟⲗ ⲛ̅ ⲛⲉⲛ ϩⲃⲏⲩⲉ ⲧⲏⲣ ⲟⲩ · ⲙⲉⲛ ⲟⲩⲱϣ ⲉ ⲧⲣⲉ ⲟⲩ ⲣⲱⲙⲉ ⲛ̅ ⲟⲩⲱⲧ ⲛⲁⲩ ⲉⲣⲟ ⲛ ϩⲙ̅ ⲡⲉⲓ̈ ⲙⲁ̅ ⲉ ⲛ ⲁⲥⲭⲏⲙⲱⲛⲉⲓ̈ · ⲉⲓ̈ⲉ ⲉ ⲛ ⲁ ϩⲟⲡ ⲛ̅ ⲧⲱⲛ ϩⲙ̅ ⲡ ⲙⲁ̅ ⲉⲧ ⲙ̅ⲙⲁⲩ · ϩⲛ̅ ⲧ ⲙⲏⲏⲧⲉ ⲛ̅ ϩⲉⲛ ϣⲟ̅ ⲛ̅ ϣⲟ̅ ⲙⲛ̅ ϩⲉⲛ ⲧⲃⲁ̅ ⲛ̅ ⲧⲃⲁ̅ · ⲓ̈ⲱϩⲁⲛⲛⲏⲥ ⲇⲉ ⲉⲡⲓⲇⲏ ⲟⲩ ⲡⲁⲣⲑⲉⲛⲟⲥ ⲡⲉ ⲉ ϥ ⲟⲩⲁⲁⲃ · ⲉⲧⲃⲉ ⲡⲁⲓ̈ ⲁ ϥ ⲛⲟϫ ϥ̅ ⲉϫⲛ̅ ⲧ ⲙⲉⲥ ϩⲏⲧ̅ ⲛ ⲓⲓ̅ⲥ̅ · Ⲧⲉ ⲯⲩⲭⲏ ϩⲱⲱ ⲥ ⲉⲧ ⲟⲩⲱϣ ⲉ ⲣ̅ ϣⲉⲗⲉⲉⲧ̅ ⲛⲓⲓ̅ⲥ̅ ⲡⲉ ⲭⲥ̅ · ⲙⲁⲣⲉ ⲥ ϩⲁⲣⲉϩ ⲉ ⲡ ⲧⲃ̅ⲃⲟ̅ · ϫⲉⲕⲁⲥ ⲉ ⲩ ⲛⲁ ⲥⲟⲩⲛ̅ ⲡ ϣⲏⲛ ⲉⲃⲟⲗ ϩⲙ̅ ⲡⲉϥ ⲕⲁⲣⲡⲟⲥ · Ϣⲁⲣⲉ ⲡ ⲇⲓⲕⲁⲓⲟⲥ ⲇⲉ ϫⲱ ⲛ̅ ⲟⲩ ⲡⲓⲥⲧⲓⲥ ⲉ ⲥ ⲟⲩⲟⲛ̅ϩ̅ ⲉ ⲃⲟⲗ · ⲁⲣⲓ ⲡ ⲙⲉⲉⲩⲉ ⲛ̅ ⲟⲩⲟⲉⲓϣ ⲛⲓⲙ ⲛ̅ ⲑ ⲟⲙⲟⲗⲟⲅⲓⲁ ⲙ̅ ⲡⲉ ⲭⲥ̅ ⲉⲧ ⲛⲁⲛⲟⲩ ⲥ ⲉ ⲅ ϫⲓ ⲉϩⲟⲩⲛ ⲉ ⲡⲉⲕ ϩⲏⲧ ⲙ̅ ⲡ ⲣ̅ ⲡ ⲙⲉⲉⲩⲉ ⲙ̅ ⲡ ϩⲁⲉ ⲛ̅ ϩⲟⲟⲩ · ⲛ ⲅ̅ ⲁⲥⲫⲁⲗⲓⲍⲉ ⲙ̅ⲙⲟ ⲕ ⲛ̅ ⲥⲁⲥⲁ ⲛⲓⲙ · ⲙⲁⲗⲓⲥⲧⲁ ⲡⲉⲕ ⲗⲁⲥ · ⲡⲉϫⲁ ϥ ϫⲉ ⲡ ⲗⲁⲥ ⲡⲁⲓ̈ ⲡ ⲉⲧ ϫⲱϩⲙ̅ ⲙ̅ ⲡ ⲥⲱⲙⲁ ⲧⲏⲣ ϥ̅ · ϩⲙ̅ ⲡ ⲧⲣⲉ ⲡ ⲥⲱⲙⲁ ⲇⲉ ϫⲱϩⲙ̅ · ⲧ ⲁⲛⲁⲅⲕⲏ ⲧⲉ ⲉ ⲧⲣⲉ ⲡ ⲕⲉ ϩⲏⲧ ⲧⲁⲕⲟ̅ ⲛⲙ̅ⲙⲁ ϥ · Ⲕⲁⲗⲱⲥ ⲟⲩⲛ ⲁ ⲡⲁⲩⲗⲟⲥ ϫⲟⲟ ⲥ ϫⲉ ϩⲉⲛ ⲣⲱⲙⲉ ⲉⲣⲉ ⲡⲉⲩ ϩⲏⲧ̅ ⲧⲁⲕⲏⲩⲧ̅ · ϣⲁⲣⲉ ⲛⲉⲓ̈ ϣⲁϫⲉ ⲉⲑ ⲟⲟⲩ ⲧⲁⲕⲉ ⲛⲉⲓ̈ ϩⲏⲧ̅ ⲉⲧ ⲛⲁⲛⲟⲩ ⲟⲩ · ϣⲓⲛⲉ ⲛ̅ⲥⲁ ⲡⲁⲩⲗⲟⲥ ⲛ̅ ⲑ ⲉ ⲛ ⲧ̅ ⲙⲁⲅⲁⲣⲓⲁ ⲑⲉⲕⲗⲁ̅ ϫⲉⲕⲁⲥ ⲉⲕⲉ ⲥⲱⲧⲙ̅ ⲉ ⲛ ϣⲁϫⲉ ⲙ̅ ⲡⲁⲩⲗⲟⲥ · ⲕ ⲣ̅ ⲭⲣⲓⲁ̅ ⲛ̅ ϩⲉⲛ ⲧⲛϩ̅ · ⲉϣϫⲉ ⲙⲛ̅ⲧ ⲕ̅ ⲧⲛ̅ϩ̅ ⲇⲉ ⲙ̅ⲙⲁⲩ ⲉⲓ̈ⲉ ⲛ̅ⲧ ⲁ ⲕ ⲉⲣⲏⲧ̅ ⲉ ϩⲱⲗ ⲉⲃⲟⲗ ⲉ ⲡ ϫⲓⲛϫⲏ̅ · Ⲙⲁⲣⲉ ⲛⲉⲕ ⲃⲁⲗ ϣⲱⲡⲉ ⲉ ⲩ ϭⲱϣⲧ̅ ⲉ ⲡ ⲉⲥⲏⲧ̅ ⲙⲁⲣⲉ ⲡⲉⲕ ϩⲏⲧ̅ ϩⲱⲱ ϥ ϣⲱⲡⲉ ϩⲙ̅ ⲡ ϫⲓⲥⲉ ⲛ ⲙ̅ ⲡⲏⲩⲉ · ⲕ ⲣ̅ ⲭⲣⲓⲁ̅ ⲛ̅ ⲟⲩ ⲛⲟϭ ⲛ̅ ⲛⲩⲯⲓⲥ · ⲡⲉⲕ ⲁⲛⲧⲓⲕⲟⲥ ⲅⲁⲣ ⲁϩⲉ ⲉⲣⲁⲧ ϥ̅ ⲉⲣⲟ ⲕ ⲉ ϥ ⲛⲏⲫⲉ ⲁ ϥ ⲛⲟϫ ϥ ⲉⲃⲟⲗ ϩⲙ̅ ⲡ̅ ⲡⲁⲣⲁⲇⲓⲥⲟⲥ ⲉⲧ ϩⲓϫⲙ̅ ⲡ ⲕⲁϩ · ⲉ ϥ ⲛⲁⲩ ⲉⲣⲟ ⲕ ⲧⲉⲛⲟⲩ ⲉ ⲕ ⲃⲏⲕ ⲉϩⲣⲁⲓ̈ ⲉ ⲧ ⲡⲉ ϥ ⲛⲁ ⲟⲃϣ ϥ̅ ⲁⲛ · ⲥⲱⲧⲙ̅ ⲥⲁ ⲡ ⲉⲧ ϫⲱ ⲙ̅ⲙⲟ ⲥ ϫⲉ ϯ ⲟⲩⲉϣ ⲧⲏⲩⲧⲛ̅ ⲉ ⲧⲣⲉ ⲧⲉⲧⲛ̅ ϣⲱⲡⲉ ⲛ̅ ⲁⲧ ⲣⲟⲟⲩϣ · Ⲙ̅ⲡⲣ̅ ⲧⲣⲉ ⲗⲁⲁⲩ ⲛ̅ ⲣⲟⲟⲩϣ ϣⲱⲡⲉ ⲛⲁ ⲕ ⲉ ⲡ ⲧⲏⲣ ϥ̅ · ⲛ̅ⲥⲁ ⲡ ⲣⲟⲟⲩϣ ⲛ̅ ⲧ̅ ⲙⲛⲧ̅ ⲉⲣⲟ̅ ⲛ ⲙ̅ ⲡⲏⲩⲉ ⲙⲁⲩⲁⲁ ϥ · ⲉϣϫⲉ ⲕⲉ ⲡⲏⲑⲩⲙⲉⲓ̈ ⲉ ⲃⲱⲕ ⲉϩⲣⲁⲓ̈ ⲉ ⲧ ⲡⲉ̅ ⲙⲛ̅ ⲡ ⲥⲱⲙⲁ̅ ⲡⲉ ⲉⲃⲟⲗ ϩⲙ̅ ⲡ ⲕⲁϩ ⲇⲁⲙⲁⲍⲉ ⲛ̅ ⲧ ⲥⲁⲣⲝ̅ ϩⲓⲧⲛ̅ ⲧ ⲛⲏⲥⲧⲓⲁ · ⲛ ⲅ̅ ⲧⲣⲉ ⲥ ⲁⲥⲱⲟⲩ ⲧⲁⲣⲉ ⲥ ϩⲱⲗ ⲉ ⲡ ϫⲓⲥⲉ ϩⲛ̅ ⲟⲩ ⲙⲟⲧⲛⲉⲥ · Ⲕⲁⲓ ⲅⲁⲣ ⲡⲉ ϩⲧⲟ̅ ⲉϥϣⲁⲛ ⲟⲩⲉⲙ ϩⲁϩ ⲙⲉ ϥ ⲉϣ ⲡⲱⲧ̅ · ⲟⲩⲇⲉ ⲙⲉ ϥ ⲉϣ ⲙⲟⲟϣⲉ ϩⲛ̅ ⲟⲩ ⲉⲩⲧⲁⲝⲓⲁ ⲁⲗⲗⲁ ϣⲁ ϥ ⲁ ⲧⲁⲕⲧⲉⲓ̈ ⲁⲩⲱ ⲥⲁⲃⲏⲗ ϫⲉ ⲁ ⲡ ⲓ̅ⲏ̅ⲗ̅ ⲟⲩⲱⲙ ⲛⲉ ϥ ⲛⲁ ⲛⲉϫ ⲧⲃⲏⲣ ⲉⲃⲟⲗ ⲁⲛ ⲡⲉ · Ϥⲓ ⲛⲉⲕ ⲃⲁⲗ ⲉϩⲣⲁⲓ̈ ⲉ ⲧ ⲡⲉ̅ ⲡ ⲙⲁ̅ ⲉⲧ ϥ̅ ⲛ̅ϩⲏⲧ ϥ̅ ⲛ̅ϭⲓ ⲡ ⲉⲧ ⲕ̅ⲙⲉ ⲙ̅ⲙⲟ ϥ · ⲛ ⲅ̅ ϫⲣⲟ̅ ⲉ ⲙ ⲡⲁⲑⲟⲥ ϩⲓⲧⲙ̅ ⲡ ⲙⲉ ⲉⲧ ⲟⲩⲁⲁⲃ · ⲡⲉ ϣⲗⲏⲗ ⲙⲛ̅ ⲧ ⲡⲓⲥⲧⲓⲥ ⲛⲁ ⲃⲟⲏⲑⲉⲓ ⲉ ⲣⲟ ⲕ · ⲧⲉ ⲕⲣⲁⲫⲏ ⲉⲧ ⲟⲩⲁⲁⲃ ϯ ⲥⲃⲱ̅ ⲛⲁ ⲕ · ⲟⲩⲛⲧⲁ ⲕ ⲙ̅ⲙⲁⲩ ϫⲓⲛ ⲙ̅ ⲡⲉⲓ̈ ⲙⲁ ⲙ̅ ⲡ ⲁⲣⲏⲃ ⲛⲙ̅ⲙⲁ ⲛ ⲙ̅ⲧⲟⲛ ⲉⲧ ϩⲛ̅ ⲙ ⲡⲏⲩⲉ · ⲕ ⲟⲩⲏϩ ⲁⲛ ⲙⲛ̅ ⲟⲩ ⲥϩⲓⲙⲉ ⲛ̅ ⲣⲉϥ ϯ ϩⲉ ⲕ ϥⲓ ⲣⲟⲟⲩϣ ⲁⲛ ϩⲁ ϣⲏⲣⲉ · ⲁ ⲕ ⲣ̅ ⲃⲟⲗ ⲉ ⲡ ⲣⲟⲟⲩϣ ⲛ ⲧ̅ ⲙⲛ̅ⲧ̅ ⲣⲉϥ ⲥⲁⲛϣ̅ ϣⲏⲣⲉ · Ⲟⲩⲁϩ ⲕ̅ ⲛ̅ⲥⲁ ⲡⲉⲕ ϫⲟⲉⲓⲥ ⲡⲁⲓ̈ ⲉⲧ ϫⲓ ⲙⲟⲉⲓⲧ̅ ϩⲏⲧ ⲕ̅ ⲉϩⲟⲩⲛ ⲉ ⲧ ⲙⲛ̅ⲧ̅ ⲉⲣⲟ̅ ⲛ ⲙ̅ ⲡⲏⲩⲉ · ⲟⲩⲁϩ ⲕ̅ ⲛ̅ⲥⲁ ⲡ ⲉⲧ ϫⲱ ⲙ̅ⲙⲟ ⲥ ⲛⲁ ⲕ ϫⲉ ⲉⲧⲉⲧⲛ̅ϣⲁⲛ ⲙⲟⲟϣⲉ ⲉϩⲟⲩⲛ ⲉⲣⲟ ⲓ̈ ϩⲛ̅ ⲟⲩ ⲥⲟⲟⲩⲧⲛ̅ · ⲁⲛⲟⲕ ϩⲱ ϯ ⲛⲁ ⲙⲟⲟϣⲉ ⲉϩⲟⲩⲛ ⲉⲣⲱ ⲧⲛ̅ ϩⲛ̅ ⲟⲩ ⲥⲟⲟⲩⲧⲛ̅ · Ⲕ ⲟⲩⲱϣ ⲉ ⲧⲛ̅ⲧⲱⲛ ⲅ̅ ⲉ ⲡⲉ ⲭⲥ̅ ⲟⲩⲁϩ ⲕ̅ ⲛ̅ⲥⲁ ⲛⲉϥ ⲧⲁϭⲥⲉ · ⲥ ϭⲏⲩ ⲛ̅ϭⲓ ⲧ ⲡⲩⲗⲏ ⲁⲩⲱ ⲥ ϩⲉϫϩⲱϫ · ⲛ̅ ⲇⲓⲕⲁⲓⲟⲥ ⲛ ⲉⲧ ⲛⲏⲩ ⲉϩⲟⲩⲛ ⲛ̅ϩⲏⲧ ⲥ̅ · ⲥⲱⲧⲙ̅ ⲉ ⲡ ⲙⲁⲅⲁⲣⲓⲟⲥ ⲇⲁⲛⲓⲏⲗ ⲉ ϥ ϫⲱ̅ ⲙ̅ⲙⲟ ⲥ ϫⲉ ⲁⲛⲟⲕ ⲇⲁⲛⲓⲏⲗ ⲉ ⲛⲉ ⲓ̈ ⲣ̅ ϩⲏⲃⲉ ⲛ̅ ϣⲟⲙⲧⲉ ⲛ̅ ϩⲉⲃⲇⲱⲙⲁⲥ ⲙ̅ⲡ ⲓ ⲟⲩⲱⲙ ⲛ ⲟⲩ ⲟⲉⲓⲕ ⲛ̅ ⲟⲩⲱϣ Ⲁⲩⲱ ⲟⲩ ⲁϥ ⲙⲛ̅ ⲟⲩ ⲏⲣⲡ̅ ⲙ̅ⲡ ⲟⲩ ⲃⲱⲕ ⲉϩⲟⲩⲛ ⲉ ⲧⲁ ⲧⲁⲡⲣⲟ̅ · Ⲓ̈ⲱϩⲁⲛⲛⲏⲥ ⲉ ϥ ⲟⲩⲏϩ ϩⲛ̅ ⲧ ⲉⲣⲏⲙⲟⲥ ⲙ̅ⲡ ϥ̅ ϫⲡⲟ̅ ⲛⲁ ϥ ⲛ̅ ⲟⲩ ⲙⲁ̅ ⲛ ⲉⲗⲟⲟⲗⲉ ϫⲉⲕⲁⲥ ⲉ ⲛⲉ ϥ ⲁⲁ ϥ ⲛ̅ ⲭⲉⲣⲥⲟⲥ ⲙ̅ⲙⲓⲛⲙ̅ⲙⲟ ϥ · ⲛ̅ⲧⲟⲕ ϩⲱⲱ ⲕ ⲙⲁⲣⲉ ⲛⲁⲓ̈ ϣⲱⲡⲉ ⲛⲁ ⲕ ⲉ ⲩ ⲥⲃ̅ⲧⲱⲧ̅ ⲉ ⲩ ⲥⲃⲱ̅ · ⲁ ⲕ ⲥⲱⲧⲡ̅ ⲛⲁ ⲕ ⲛ ⲟⲩ ⲡⲟⲗⲩⲧⲧⲓⲁ ⲉ ⲥ ⲏⲡ̅ ⲉ ⲧ ⲡⲉ̅ · ⲁⲅⲱⲛⲓⲍⲉ ⲙ̅ ⲡ ⲁⲅⲱⲛ ⲉⲧ ⲛⲁⲛⲟⲩ ϥ ⲛ̅ⲧⲉ ⲧ ⲡⲓⲥⲧⲓⲥ · ⲉ ⲕ ϭⲱϣⲧ̅ ⲉⲃⲟⲗ ϩⲏⲧ ϥ̅ ⲙ̅ ⲡⲉ ⲕⲗⲟⲙ ⲛ ⲧ̅ ⲇⲓⲕⲁⲓⲟⲥⲩⲛⲏ · Ⲙⲁⲣⲉ ⲧⲉⲕ ϭⲓⲛ ⲡⲱⲧ̅ ϣⲱⲡⲉ ⲛⲁ ⲕ ⲉ ⲥ ⲟⲣϫ̅ · ⲟⲩ ϩⲟⲧⲉ ⲅⲁⲣ ⲡⲉ ϩⲉ ⲉϩⲣⲁⲓ̈ ⲉ ⲛ ϭⲓϫ ⲙ̅ ⲡ ⲛⲟⲩⲧⲉ ⲉⲧ ⲟⲛϩ̅ · Ⲛ ⲅ̅ ⲛⲁⲩ ⲁⲛ ⲉ ⲛ ϩⲓⲕⲱⲛ ⲛ̅ ⲛ ⲉⲣⲣⲱⲟⲩ ϫⲉ ϩⲟⲓ̈ⲛⲉ ⲙⲉⲛ ⲛ̅ϩⲏⲧ ⲟⲩ ⲉ ϩⲉⲛ ⲛⲟϭ ⲛⲉ ⲉ ⲩ ⲕⲟⲥⲙⲉⲓ ⲕⲁⲗⲱⲥ · ⲛ̅ ⲕⲟⲟⲩⲉ ⲇⲉ ⲁ ⲩ ⲕⲙⲟⲙ ϩⲓⲧⲙ̅ ⲡⲉ ⲭⲣⲟⲛⲟⲥ ⲁ ⲩ ⲧⲁⲕⲟ̅ ⲁ ⲩ ⲣ̅ ⲑ ⲉ ⲛ̅ ϩⲉⲛ ϩⲃⲏⲩⲉ ⲛ̅ ⲥⲱⲃⲉ · Ⲧⲁⲓ̈ ⲧⲉ ⲑ ⲉ ⲉⲧⲉⲣⲉ ⲛⲉⲛ ϩⲃⲏⲩⲉ ⲧⲏⲣ ⲟⲩ ⲛⲁ ⲟⲩⲱⲛϩ̅ ⲉⲃⲟⲗ ϩⲙ̅ ⲡ ⲙⲁ ⲉⲧ ⲙ̅ⲙⲁⲩ · ⲛ̅ ⲑ ⲉ ⲛ̅ ϩⲉⲛ ϩⲓⲕⲱⲛ · ⲙⲁⲣ ⲛ̅ ⲡⲱⲧ̅ ⲉⲃⲟⲗ ϩⲏⲧ ϥ̅ ⲙ̅ ⲡ ϣⲓⲡⲉ ⲉⲧ ⲙ̅ⲙⲁⲩ ϣⲁ ⲉⲛⲉϩ · Ⲙⲁⲣ ⲛ̅ ϫⲟⲟ ⲥ ϩⲱⲱ ⲛ ϫⲉ ϩⲁⲣⲉϩ ⲉⲣⲟ ⲓ̈ ⲡ ϫⲟⲉⲓⲥ ϫⲉ ⲁ ⲓ̈ ⲕⲁ ϩⲧⲏ ⲓ̈ ⲉⲣⲟ ⲕ · ϫⲉ ⲛ ⲅ̅ ⲭⲣⲓⲁ ⲁⲛ ⲛ̅ ⲛⲁ ⲁⲅⲁⲑⲟⲛ · Ⲕⲁⲓ ⲅⲁⲣ ϥ̅ ⲣ̅ ⲭⲣⲓⲁ ⲁⲛ ⲛ ⲗⲁⲁⲩ ϩⲛ̅ ⲛ ⲉⲧ ⲉⲛⲟⲩ ⲕ ⲛⲉ ⲛ̅ⲥⲁ ⲡ ⲟⲩϫⲁⲓ̈ ⲙ̅ⲙⲁⲧⲉ ⲛ̅ ⲛⲉⲛ ⲯⲩⲭⲏ · ⲉⲧⲃⲉ ⲡⲁⲓ̈ ⲙⲁⲣ ⲛ̅ ⲧⲁⲗⲟ ⲛ ⲉϩⲣⲁⲓ̈ ⲙ̅ⲙⲓⲛⲙ̅ⲙⲟ ⲛ ⲛ̅ ⲟⲩ ⲑⲩⲥⲓⲁ ⲉ ⲥ ⲟⲛϩ̅ ⲉ ⲥ ⲟⲩⲁⲁⲃ ⲛ̅ ⲑ ⲉ ⲉⲧ ⲥⲏϩ · ⲉ ⲛⲁ ⲧⲁⲗⲟ ⲛ ⲁⲛ ⲉ ϩⲣⲁⲓ̈ ϩⲓⲧⲛ̅ ⲟⲩ ⲕⲱϩⲧ̅ ⲁⲗⲗⲁ ϩⲓⲧⲛ̅ ⲟⲩ ⲙⲛⲧ̅ ϩⲁⲣϣ̅ ϩⲏⲧ ⲙⲛ̅ ⲟⲩ ϩⲩⲡⲟⲙⲟⲛⲏ : Ⲡⲉϫⲁ ϥ ⲅⲁⲣ ϫⲉ ⲡ ⲉⲧ ⲛⲁ ϩⲩⲡⲟⲙⲓⲛⲉ ϣⲁⲁ ⲃⲟⲗ ⲡⲁⲓ̈ ⲡ ⲉⲧ ⲛⲁ ⲟⲩϫⲁⲓ̈ · ⲁⲩⲱ ⲟⲛ ϫⲉ ⲁ ϥ ϩⲓⲥⲉ ϣⲁ ⲉⲛⲉϩ ϥ ⲛⲁ ⲱⲛϩ̅ ϣⲁⲁ ⲃⲟⲗ · ⲉⲧⲃⲉ ⲡⲁⲓ̈ ϩⲱⲥ ⲉ ⲁ ⲛ ⲥⲱⲧⲡ̅ ⲛⲁ ⲛ ⲛ̅ ⲟⲩ ⲃⲓⲟⲥ ⲛ ⲁⲧ ⲣⲟⲟⲩϣ · ⲁⲩⲱ ⲛ ⲁⲧ ϣⲧⲟⲣⲧⲣ̅ · Ⲙⲁⲣ ⲛ̅ ⲡⲱⲧ̅ ⲕⲁⲗⲱⲥ ϫⲉⲕⲁⲥ ⲉ ⲛⲁ ⲧⲁϩⲟ̅ ⲛ̅ ⲑ ⲉ ⲉⲧ ⲥⲏϩ · ⲛ ⲟⲩ ⲕⲟⲩⲓ̈ ⲅⲁⲣ ⲁⲛ ⲛ̅ ⲕⲓⲛⲇⲩⲛⲟⲥ ⲡⲉ ⲉ ⲧⲣⲉ ⲛ ⲡⲁⲣⲁⲃⲁ ⲛ̅ ⲑ ⲟⲙⲟⲗⲟⲅⲓⲁ ⲉⲛⲧ ⲁ ⲛ ⲥⲙⲛ̅ⲧ ⲥ̅ ⲙⲛ̅ ⲡ ϫⲟⲉⲓⲥ · ⲉⲧⲃⲉ ⲡⲁⲓ̈ ⲙⲁⲣ ⲛ̅ ϯ ⲥⲃⲱ̅ ⲙ̅ ⲡⲉⲛ ⲗⲁⲥ · ⲛ̅ ⲧⲛ̅ ϯ ⲥⲃⲱ̅ ⲛⲉⲛ ⲃⲁⲗ · ⲛ̅ ⲧⲛ̅ ϥⲓ ⲉϩⲣⲁⲓ̈ ⲛ̅ ⲛⲉⲛ ϭⲓϫ ⲉ ⲩ ⲟⲩⲁⲁⲃ · ⲁⲩⲱ ⲛⲉⲛ ⲟⲩⲉⲣⲏⲧⲉ ⲉ ⲧⲣⲉ ⲩ ⲙⲟⲟϣⲉ ϩⲛ̅ ⲟⲩ ⲥⲟⲟⲩⲧⲛ̅ · ϫⲡⲟ̅ ⲛⲁ ⲕ ⲛ̅ ⲟⲩ ⲡⲟⲗⲩⲧⲧⲓⲁ̅ ⲉ ⲛⲁⲛⲟⲩ ⲥ ⲁⲩⲱ ⲛ ⲁⲧ ϫⲃⲓⲛ̅ · ⲟⲩ ⲑⲃ̅ⲃⲓⲟ̅ ⲙⲛ̅ ⲟⲩ ⲙⲛⲧ̅ ⲣⲉϥ ϣⲓⲡⲉ · Ⲟⲩ ⲙⲛ̅ⲧ ⲁⲧ ϣⲧⲟⲣⲧⲣ̅ : ⲟⲩ ⲣⲱϣⲉ ϩⲛ̅ ⲛ̅ ϭⲓⲛ ⲟⲩⲟⲟⲙ · ⲟⲩ ⲉⲅⲣⲁⲧⲓⲁ̅ ⲉ ⲥ ϭⲙ̅ϭⲟⲙ · ⲟⲩ ⲙⲛ̅ⲧ ⲙⲁⲓ̈ ϩⲓⲥⲉ · ⲟⲩ ⲥⲩⲛ ⲡⲁⲑⲓⲁ · ⲟⲩ ⲙⲛ̅ⲧ ⲙⲁⲓ̈ ⲥⲟⲛ · ⲟⲩ ⲙⲛⲧ̅ ⲕⲟⲓ̈ⲛⲱⲛⲓⲕⲟⲥ · ⲟⲩ ⲡⲓⲥⲧⲓⲥ ⲉ ⲥ ⲟⲩⲟϫ · ⲛⲁⲓ̈ ⲙⲉⲛ ⲧⲏⲣ ⲟⲩ ϩⲱⲥ ⲉ ϩⲉⲛ ⲕⲟⲩⲓ̈ ⲛⲉⲧⲛ̅ ϫⲱ ⲙ̅ⲙⲟ ⲟⲩ ⲛ̅ ⲧⲉⲓ ϩⲉ · ⲥⲉ ⲣ̅ ⲭⲣⲓⲁ ⲛ ⲟⲩ ⲛⲟϭ ⲛ ⲁⲅⲱⲛ ⲉ ⲕⲁⲧⲟⲣⲑⲟⲩ ⲙ̅ⲙⲟ ⲟⲩ · Ⲡⲉϫⲁ ϥ ϫⲉ ⲧ ⲙⲛⲧ̅ ⲉⲣⲟ̅ ⲛ ⲙ̅ ⲡⲏⲩⲉ ⲉ ⲥ ⲧⲛ̅ⲧⲱⲛ ⲉ ϩⲉⲛ ⲡⲁⲣⲑⲉⲛⲟⲥ ⲙ̅ⲡ ϥ̅ ϫⲟⲟ ⲥ ϫⲉ ⲉ ⲥ ⲧⲛ̅ⲧⲱⲛ ⲉ ⲡ ⲣⲏ̅ ⲙⲛ̅ ⲡ ⲟⲟϩ ⲙⲛ̅ ⲡⲉ ⲭⲟⲣⲟⲥ ⲉⲧ ⲛⲉⲥⲱ ϥ ⲛ ⲛ̅ ⲥⲓⲟⲩ · ⲏ ⲉ ⲡ ⲛⲟⲩⲃ ⲉⲧ ⲛⲁ ⲧⲁⲕⲟ̅ · ⲏ̅ ⲟⲩ ⲥⲁ̅ ⲉ ϣⲁ ϥ ϩⲱϭⲃ̅ · ⲏ̅ ⲛ̅ⲧⲟⲥ ⲧ ⲡⲉ̅ · ⲁⲛⲁⲩ ⲉ ⲡ ⲁⲝⲓⲱⲙⲁ ⲙ̅ ⲡ ⲧⲃ̅ⲃⲟ̅ ϫⲉ ϥ ϩⲓⲧ ⲡⲉ ⲛ ⲛ̅ⲕⲁ ⲛⲓⲙ · Ⲡⲁⲓ̈ ⲉⲛⲧ ⲁ ⲡⲁⲩⲗⲟⲥ ⲡ ⲛⲩⲙⲫⲁⲅⲱⲅⲟⲥ ϫⲟⲟ ⲥ ⲉⲧⲃⲏⲏⲧ ϥ̅ ⲉ ϥ ϫⲱ ⲙ̅ⲙⲟ ⲥ ϫⲉ ϯ ⲟⲩⲉϣ ⲧⲏⲩⲧⲛ̅ ⲇⲉ ⲉ ⲧⲣⲉ ⲧⲉⲧⲛ̅ ϣⲱⲡⲉ ⲛ ⲁⲧ ⲣⲟⲟⲩϣ · Ⲉⲧⲃⲉ ⲡⲁⲓ̈ ⲡ ⲉⲧ ⲉϣϣⲉ ⲉⲣⲟ ⲛ ⲡⲉ ⲉ ⲧⲣⲉ ⲛ ϣⲗⲏⲗ · ϫⲉⲕⲁⲥ ⲛ ⲉⲧ ⲟⲩⲟϫ ⲙⲉⲛ ⲉⲧⲉ ⲙ̅ ⲡⲁⲣⲑⲉⲛⲟⲥ ⲛⲉ ⲉⲩⲉ ⲙⲟⲩⲛ ⲉⲃⲟⲗ ϩⲙ̅ ⲡ ⲉⲩϫⲁⲓ̈ · ⲛ ⲉⲧ ϣⲱⲛⲉ ⲇⲉ ϩⲱ ⲟⲩ ⲉⲧⲉ ⲛ ⲉⲛⲧ ⲁ ⲩ ϩⲉ ⲉϩⲣⲁⲓ̈ ⲉ ⲡ ⲛⲟⲃⲉ ⲛⲉ ⲉⲩⲉ ϫⲓ ⲛ ⲟⲩ ⲧⲁⲗϭⲟ̅ · Ϣ̅ϣⲉ ⲉⲣⲟ ⲛ ϩⲱⲱ ⲛ ⲉ ⲣⲓⲙⲉ ϩⲙ̅ ⲡⲓ ⲥⲙⲟⲧ̅ ⲛ̅ ⲧⲛ̅ ⲉⲓ̈ⲱ̅ ⲉⲃⲟⲗ ⲛ̅ ⲛⲉⲛ ⲃⲁⲗ ⲉⲛⲧ ⲁ ⲩ ϭⲱϣⲧ̅ ⲕⲁⲕⲱⲥ · ⲁ ⲕ ⲛⲁⲩ ⲉ ⲧⲉ ⲡⲗⲏⲅⲏ · ⲁⲩⲱ ⲁ ⲕ ⲥⲟⲩⲛ̅ ⲡ ⲧⲁⲗϭⲟ̅ · ⲁⲥⲫⲁⲗⲓⲍⲉ ⲛ ⲛ̅ ϣⲟⲩϣⲧ̅ ⲛ̅ ⲧⲉⲕ ⲯⲩⲭⲏ · ⲟⲩ ⲙⲟⲛⲟⲛ ⲛⲉⲕ ⲙⲁⲁϫⲉ ⲁⲩⲱ ⲛⲉⲕ ⲃⲁⲗ · ⲙⲛ̅ ⲧⲉⲕ ⲧⲁⲡⲣⲟ̅ · ⲛⲁⲓ̈ ⲅⲁⲣ ⲛⲉ ⲛ ϣⲟⲩϣⲧ̅ ⲉⲧⲉ ϣⲁⲣⲉ ⲡ ⲡⲟⲛⲏⲣⲟⲥ ⲉⲓ̈ ⲉϩⲟⲩⲛ ϩⲓⲧⲟⲟⲧ ⲟⲩ ⲛ̅ ⲑ ⲉ ⲉⲧ ⲥⲏϩ · ϫⲉ ⲁ ⲡ ⲙⲟⲩ ⲉⲓ̈ ⲉϩⲟⲩⲛ ϩⲛ̅ ⲛⲉⲧⲛ̅ ϣⲟⲩϣⲧ̅ · Ⲙⲁⲣⲉ ⲛ ⲉⲛⲧⲟⲗⲏ̅ ⲛ ⲧ ⲙⲛ̅ⲧ̅ ⲥⲩⲙⲛⲟⲥ ϣⲱⲡⲉ ϩⲓϫⲛ̅ ⲛⲉⲕ ⲃⲁⲗ ⲙⲛ̅ ⲛⲉⲕ ⲙⲁⲁϫⲉ · ⲙⲁⲣⲉ ϩⲉⲛ ⲯⲁⲗⲙⲟⲥ ϣⲱⲡⲉ ϩⲛ̅ ⲧⲉⲕ ⲧⲁⲡⲣⲟ̅ ⲙⲛ̅ ⲧ ⲙⲉⲗⲉⲧⲁ ⲛ̅ ⲛⲉ ⲕⲣⲁⲫⲏ · ⲡ ⲉⲧ ⲉϣϣⲉ ⲟⲩⲛ ⲉⲣⲟ ⲛ ⲡⲉ ⲉ ⲧⲣⲉ ⲛ ⲟⲩⲱⲛ̅ ⲛ̅ ⲛⲉⲛ ϣⲟⲩϣⲧ̅ ⲙ̅ ⲡ ⲛⲟⲩⲧⲉ ⲉⲧⲉ ⲛⲉⲛ ⲁⲓⲑⲏⲥⲓⲥ ⲛⲉ · ⲛ̅ ⲧⲛ̅ ϣⲧⲁⲙ ⲙ̅ⲙⲟ ⲟⲩ ⲉⲣⲙ̅ ⲡ ϫⲁϫⲉ · Ⲁϫⲓ ⲥ ϩⲱⲱ ⲕ ⲟⲛ ⲙⲛ̅ ⲧⲉ ⲯⲩⲭⲏ ⲉⲧ ⲙ̅ⲙⲁⲩ ⲉⲧ ⲟⲩⲁⲁⲃ ϫⲉ ϯ ⲛⲁ ⲁⲗⲉ ⲉϫⲛ̅ ⲟⲩ ⲃⲛ̅ⲛⲉ ⲧⲁ ⲁⲙⲁϩⲧⲉ ⲛ̅ ⲛⲉⲥ ⲙⲁ ⲉⲧ ϫⲟⲥⲉ · ⲉⲧⲉ ⲡⲁⲓ̈ ⲡⲉ ϫⲉ ϯ ⲛⲁ ϥⲓ ⲙ̅ ⲡⲁ ⲙⲉⲉⲩⲉ ⲉϩⲣⲁⲓ̈ ⲉ ⲧ ⲡⲉ̅ ⲧⲁ ⲁⲙⲁϩⲧⲉ ⲛ ⲟⲩ ⲡⲓⲥⲧⲓⲥ ⲉ ⲥ ⲥⲟⲩⲧⲱⲛ · ⲧⲁ ⲧⲙ̅ ⲥⲗⲃ̅ⲧⲉ ϩⲛ̅ ⲛⲁ ⲡ ⲕⲁϩ · Ⲁⲗⲗⲁ ϯ ϩⲧⲏ ⲕ ϫⲉ ⲟⲩⲛⲧⲉ ⲧ ⲃ̅ⲛ̅ⲛⲉ ϩⲉⲛ ⲥⲟⲩⲣⲉ ⲙ̅ⲙⲁⲩ ⲉⲧⲉ ⲛⲉ ϫⲡⲓⲟ̅ ⲛⲉ ⲉ ϣⲁ ⲩ ⲇⲓⲱⲕⲉ ⲛ̅ⲥⲁ ⲡ ⲛⲟⲃⲉ · ⲡⲉϫⲁ ϥ ⲅⲁⲣ ϫⲉ ⲛ̅ ϣⲁϫⲉ ⲛ ⲛ̅ ⲥⲟⲫⲟⲥ ⲉ ⲩ ⲟ̅ ⲛ̅ ⲑ ⲉ ⲛ̅ ϩⲉⲛ ϫⲟⲟⲕ ⲉϥ ⲛ ⲉϩⲉ · ⲁⲩⲱ ⲛ̅ ⲑ ⲉ ⲛ̅ ϩⲉⲛ ⲉⲓϥⲧ̅ ⲉ ⲩ ⲧⲣ̅ⲧⲱⲣ · ϫⲉⲕⲁⲥ ϩⲙ̅ ⲡ ⲧⲣⲉ ⲛⲁⲓ̈ ϭⲱ̅ ⲉ ⲩ ⲧⲱⲃⲥ̅ ⲙ̅ ⲡⲉⲕ ϩⲏⲧ̅ ⲉⲕⲉ ⲥⲁϩⲱ ⲕ ⲉⲃⲟⲗ ⲛ̅ ⲛⲟⲃⲉ ⲛⲓⲙ · ⲁⲗⲗⲁ ⲡⲉϫⲁ ϥ ϫⲉ ⲁⲙⲁϩⲧⲉ ⲛ̅ ⲛⲉⲥ ⲙⲁ̅ ⲉⲧ ϫⲟⲥⲉ ϫⲉⲕⲁⲥ ⲉⲕⲉ ϣⲱⲡⲉ ϩⲓ ⲧ ⲡⲉ · ⲛ ⲅ̅ ϭⲙ̅ϭⲟⲙ ⲉ ⲧⲱⲟⲩⲛ ϩⲁ ⲛ ⲡⲓⲣⲁⲥⲙⲟⲥ ⲉⲧ ⲛⲏⲩ ⲉϩⲣⲁⲓ̈ ⲉϫⲱ ⲕ · Ⲕⲁⲧⲁ ⲕⲁⲓⲣⲟⲥ ⲱϣ ⲛ̅ ⲟⲩⲟⲉⲓϣ ⲛⲓⲙ ϩⲛ̅ ⲛⲉ ⲕⲣⲁⲫⲏ̅ ⲉⲧ ⲟⲩⲁⲁⲃ · ⲛ̅ ⲑ ⲉ ⲅⲁⲣ ⲙ̅ ⲡ ⲏⲣⲡ̅ ⲉ ⲩ ⲥⲱ̅ ⲙ̅ⲙⲟ ϥ ⲉ ϣⲁ ϥ ϯ ϩⲣⲟⲕ ⲛ ⲧ̅ ⲗⲩⲡⲉ · ⲛ ϥ̅ ⲡⲱⲱⲛⲉ ⲙ̅ ⲡ ϩⲏⲧ̅ ⲉ ⲩ ⲟⲩ ⲟⲩⲛⲟϥ · ⲧⲁⲓ̈ ⲧⲉ ⲑ ⲉ ⲙ̅ ⲡ ⲏⲣⲡ̅ ⲙ̅ ⲡⲛⲁ̅ⲧⲓⲕⲟⲛ ⲉⲧⲉ ⲡⲱϣ ⲡⲉ ⲛ̅ ⲛⲉ ⲕⲣⲁⲫⲏ · ⲉ ϣⲁ ⲩ ⲕⲧⲉ ⲧⲉ ⲯⲩⲭⲏ̅ ⲉ ⲩ ⲣⲁϣⲉ · Ⲙⲁⲣⲉ ⲡ ⲣ̅ ⲡ ⲙⲉⲉⲩⲉ ⲙ̅ ⲡ ⲛⲟⲩⲧⲉ ϣⲱⲡⲉ ϩⲙ̅ ⲡⲉⲕ ϩⲏⲧ̅ ⲛ̅ ⲟⲩⲟⲉⲓϣ ⲛⲓⲙ · ⲉ ⲕ ϫⲱ ⲙ̅ⲙⲟ ⲥ ϩⲱⲱ ⲕ ⲙⲛ̅ ⲇⲁⲩⲉⲓⲇ ϫⲉ ⲉ ⲛⲉ ⲓ̈ ⲛⲁⲩ ⲉ ⲡ ϫⲟⲉⲓⲥ ⲙ̅ ⲡⲁ ⲙ̅ⲧⲟ̅ ⲉⲃⲟⲗ ⲛ̅ ⲟⲩⲟⲉⲓϣ ⲛⲓⲙ ⲉ ϥ ϩⲓ ⲟⲩⲛⲁⲙ ⲙ̅ⲙⲟ ⲓ̈ ϫⲉⲕⲁⲥ ⲉ ⲛⲁ ⲕⲓⲙ · ⲙⲁⲣⲉ ⲛⲉⲓ̈ ϣⲁϫⲉ ϣⲱⲡⲉ ⲉ ⲩ ⲥⲏϩ ⲉϫⲛ̅ ⲧⲉⲕ ϭⲓϫ · ⲁⲩⲱ ⲉ ⲩ ⲧⲁ ϫⲣⲏⲩ ⲙ̅ ⲡⲉ ⲙⲧⲟ̅ ⲉⲃⲟⲗ ⲛ̅ ⲛⲉⲕ ⲃⲁⲗ · Ⲉⲕϣⲁⲛ ϯ ⲉⲟⲟⲩ ⲙ̅ ⲡ ⲛⲟⲩⲧⲉ ϩⲓⲧⲛ̅ ⲛⲉϥ ⲉⲛⲧⲟⲗⲏ ϥ ⲛⲁ ϣⲱⲡⲉ ϩⲓ ⲟⲩⲛⲁⲙ ⲙ̅ⲙⲟ ⲕ ⲉⲕϣⲁⲛ ϯ ⲥⲱϣ ⲇⲉ ⲛⲁ ϥ ϩⲓⲧⲛ̅ ⲛⲉⲕ ⲡⲁⲣⲁⲃⲁⲥⲓⲥ ⲡ ⲇⲓⲁⲃⲟⲗⲟⲥ ⲛⲁ ϣⲱⲡⲉ ϩⲓ ⲟⲩⲛⲁⲙ ⲙ̅ⲙⲟ ⲕ · Ⲧⲁⲓ̈ ⲅⲁⲣ ⲧⲉ ⲑ ⲉ ⲛ̅ⲧⲁ ⲧ ⲉⲕⲣⲁⲫⲏ ⲣ̅ ⲙⲛⲧ̅ⲣⲉ̅ ⲉⲧⲃⲉ ⲓ̈ⲟⲩⲇⲁⲥ ⲛ̅ⲧⲉⲣⲉ ϥ ϣⲱⲡⲉ ⲙ̅ ⲡⲁⲣⲁⲃⲁⲧⲏⲥ ϫⲉ ⲙⲁⲣⲉ ⲡ ⲇⲓⲁⲃⲟⲗⲟⲥ ⲁϩⲉ ⲣⲁⲧ ϥ̅ ϩⲓ ⲟⲩⲛⲁⲙ ⲙ̅ⲙⲟ ϥ · ϯ ⲉⲟⲟⲩ ⲙ̅ ⲡ ⲛⲟⲩⲧⲉ ⲛ̅ⲁⲩ ⲛⲓⲙ ⲉ ⲕ ϫⲱ ⲙ̅ⲙⲟ ⲥ ϫⲉ ϯ ⲛⲁ ϫⲁⲥⲧ ⲕ̅ ⲡⲁ ⲛⲟⲩⲧⲉ ⲡⲁ ⲣ̅ⲣⲟ̅ · ⲉⲕⲉ ϯ ⲉⲟⲟⲩ ⲛⲁ ϥ ϩⲓⲧⲛ̅ ⲛⲉ ϩⲃⲏⲩⲉ · ϩⲓⲧⲛ̅ ⲛ̅ ϣⲁϫⲉ ⲁⲛ · Ⲧⲁⲓ̈ ⲧⲉ ⲑ ⲉ ⲉⲧⲉⲣⲉ ⲇⲁⲩⲉⲓⲇ ϯ ⲉⲟⲟⲩ ⲛⲁ ϥ ⲉ ϥ ϫⲱ ⲙ̅ⲙⲟ ⲥ ϫⲉ ϯ ⲛⲁ ⲥⲙⲟⲩ ⲉⲣⲟ ⲕ ϣⲁ ⲉⲛⲉϩ · ⲁⲩⲱ ϣⲁ ⲉⲛⲉϩ ⲛ ⲉⲛⲉϩ · ⲛ ⲟⲩ ϩⲟⲟⲩ ⲛ̅ ⲟⲩⲱⲧ̅ ⲁⲛ ⲟⲩⲇⲉ ⲟⲩ ⲉ ⲃⲟⲧ̅ · ⲟⲩⲇⲉ ⲟⲩ ⲣⲟⲙⲡⲉ · ⲁⲗⲗⲁ ⲙ̅ ⲡⲉϥ ⲟⲩⲟⲉⲓϣ ⲧⲏⲣ ϥ̅ · ϥ̅ ⲥⲟⲟⲩⲛ ⲅⲁⲣ ϫⲉ ⲉⲣϣⲁⲛ ⲡ ⲣⲱⲙⲉ ϫⲱⲕ ⲉⲃⲟⲗ · ⲧⲟⲧⲉ ϣⲁ ϥ ⲁⲣⲭⲉⲓ̈ ⲉ ⲧ ⲁⲣⲉⲧⲏ̅ · ⲁⲗⲗⲁ ⲡⲟⲗⲗⲁⲕⲓⲥ ⲕ ⲛⲁ ϫⲟⲟ ⲥ ϫⲉ ⲟⲩ ⲁϣ ⲙ̅ ⲙⲓⲛⲉ ⲡⲉ ⲡ ϩⲏⲧ̅ ⲉⲧ ⲛⲁ ϣ ϭⲙ̅ ϭⲟⲙ ⲉ ϯ ⲉⲟⲟⲩ ⲙ̅ ⲡ ⲛⲟⲩⲧⲉ ⲛ̅ ⲟⲩⲟⲉⲓϣ ⲛⲓⲙ · Ⲟⲩ ϩⲏⲧ̅ ⲡⲉ ⲛ̅ ⲑ ⲉ ⲙ̅ ⲡⲁ ⲡ ⲙⲁⲅⲁⲣⲓⲟⲥ ⲡⲁⲩⲗⲟⲥ ⲉ ϥ ⲥϩⲁⲓ̈ ϫⲉ ϯ ⲥⲟⲟⲩⲛ ⲁⲛ ⲛ̅ ⲗⲁⲁⲩ ⲉ ⲁⲓ̈ⲁⲓ̈ ⲁⲁ ϥ · Ⲁⲩⲱ ⲟⲛ ⲛ̅ ⲑ ⲉ ⲛ̅ ⲇⲁⲩⲉⲓⲇ ⲉ ϥ ϫⲱ ⲙ̅ⲙⲟ ⲥ ϫⲉ ⲧⲃ̅ⲃⲟ ⲓ̈ ⲡ ϫⲟⲉⲓⲥ ⲉ ⲛⲁ ⲡ ⲉⲑ ⲏⲡ̅ · ⲟⲩ ϩⲏⲧ̅ ⲛ̅ ⲧⲉⲓ ⲙⲓⲛⲉ ⲡ ⲉ ⲛⲧ ⲁ ϥ ⲟⲩⲉϩ ⲥⲁϩⲛⲉ ⲉ ⲧⲣⲉ ⲛ ϫⲡⲟ ϥ ⲛⲁ ⲛ ⲛ̅ϭⲓ ⲡ ⲥⲱⲧⲏⲣ ⲉ ϥ ϫⲱ ⲙ̅ⲙⲟ ⲥ ϫⲉ ⲛⲁⲓ̈ⲁⲧ ⲟⲩ ⲛ̅ ⲛ ⲉⲧ ⲟⲩⲁⲁⲃ ϩⲙ̅ ⲡⲉⲩ ϩⲏⲧ ϫⲉ ⲛ̅ⲧⲟⲟⲩ ⲛ ⲉⲧ ⲛⲁ ⲛⲁⲩ ⲉ ⲡ ⲛⲟⲩⲧⲉ · Ⲧⲁⲓ̈ ⲧⲉ ⲑ ⲉ ⲙ̅ ⲡ ⲣⲱⲙⲉ ⲉⲧⲉ ⲛ ϥ̅ ⲣ̅ ⲛⲟⲃⲉ ⲁⲛ ⲉ ⲡ ⲛⲟⲩⲧⲉ · ⲡⲁⲓ̈ ⲡ ⲉⲧ ϯ ⲉⲟⲟⲩ ⲙ̅ ⲡ ⲛⲟⲩⲧⲉ ϩⲓⲧⲛ̅ ⲛⲉϥ ϣⲁϫⲉ ⲙⲛ̅ ⲛⲉϥ ϩⲃⲏⲩⲉ · ⲡⲉⲓ̈ ⲣⲱⲙⲉ ⲛ̅ ⲧⲉⲓ̈ ⲙⲓⲛⲉ ⲕⲁⲛ ⲉⲣϣⲁⲛ ⲟⲩ ϣⲱⲛⲉ ⲉⲓ̈ ⲉϫⲱ ϥ ⲏ̅ ⲟⲩ ⲙⲛⲧ̅ ϩⲏⲕⲉ · ⲏ̅ ⲟⲩ ⲙⲟⲩ · ϥ ⲛⲁ ϭⲱⲧⲡ̅ ⲁⲛ ϩⲏⲧ ϥ̅ · Ⲁⲗⲗⲁ ϥ ⲛⲁ ϫⲟⲟ ⲥ ϩⲱⲱ ϥ ⲙⲛ̅ ⲡⲁⲩⲗⲟⲥ ϫⲉ ⲛⲓⲙ ⲡ ⲉⲧ ⲛⲁ ϣ ⲡⲟⲣϫⲛ̅ ⲉ ⲧ ⲁⲅⲁⲡⲏ ⲙ̅ ⲡ ⲛⲟⲩⲧⲉ ⲙⲛ̅ ⲛ ⲉⲧ ⲛⲏⲩ ⲙⲛ̅ⲛ̅ⲥⲁ ⲛⲁⲓ̈ · Ⲁⲣⲓ ⲡ ⲙⲉⲉⲩⲉ ⲙ̅ ⲡⲉ ϩⲟⲟⲩ ⲉ ⲙ̅ ⲡⲉ ϩⲟⲟⲩ ⲉⲧ ⲙ̅ⲙⲁⲩ ⲉⲧ ϩⲁ ϩⲟⲧⲉ ⲁⲩⲱ ⲉⲧ ⲙⲏϩ ⲛ̅ ⲛ(?)ⲁϩϣⲗ ϥ̅ · Ⲙ̅ ⲡ ⲛⲁⲩ ⲉⲧ ⲛ̅ ⲛⲁ ⲁϩⲉ ⲣⲁⲧ ⲛ̅ ϩⲓ ⲡ ⲃⲏⲙⲁ ⲉⲧ ⲟⲩⲁⲁⲃ ⲉ ⲧⲣⲉ ⲛ ⲁⲡⲟⲗⲟⲅⲓⲍⲉ ϩⲁ ⲛ ⲉⲛⲧ ⲁ ⲛ ⲁⲁ ⲩ ⲧⲏⲣ ⲟⲩ ϩⲙ̅ ⲡ ⲙⲁ ⲉⲧ ⲟⲩ ⲛⲁ ⲧⲁϩⲟ̅ ⲉⲣⲁⲧ ⲟⲩ ⲛ ⲛ̅ ⲛⲟⲃⲉ ⲉⲛⲧ ⲁ ⲛ ⲁⲁ ⲩ ⲙ̅ ⲡⲉ ⲙⲧⲟ̅ ⲉⲃⲟⲗ ⲛ ⲛ̅ ⲃⲁⲗ ⲛ̅ ⲟⲩⲟⲛ ⲛⲓⲙ · ⲁⲩⲱ ⲥⲉ ⲛⲁ ϭⲟⲗⲡ ⲟⲩ ⲉⲃⲟⲗ ⲛⲁϩⲣⲛ̅ ⲛ ⲉⲧⲉ ⲛ̅ ⲥⲉ ⲥⲟⲟⲩⲛ ⲉⲣⲟ ⲟⲩ ⲁⲛ · ϩⲙ̅ ⲡ ⲙⲁ̅ ⲉⲧ ϥ̅ ϣⲟⲟⲡ ⲛ̅ϩⲏⲧ ϥ̅ ⲛ̅ϭⲓ ⲡ ⲓⲉⲣⲟ̅ ⲛ̅ ⲕⲱϩⲧ̅ ⲙⲛ̅ ⲡⲃⲛ̅ ⲛ ⲁⲧ ⲙⲟⲩ · ⲙ̅ ⲡ ⲛⲁⲩ ⲉⲧ ⲟⲩ ⲛⲁ ⲟⲩⲱⲛ ⲛ ⲛ̅ ϫⲱⲱⲙⲉ ⲛ̅ ⲛⲉⲛ ϩⲏⲧ̅ · ⲛ̅ ⲥⲉ ⲡⲟⲣϣ ⲟⲩ ⲉⲃⲟⲗ ⲛ̅ ⲥⲉ ⲟϣ ⲟⲩ ϩⲛ̅ ⲧ ⲙⲏⲏⲧⲉ ⲙ̅ ⲡⲉ ⲑⲉⲁⲧⲣⲟⲛ ⲉⲧ ⲙ̅ⲙⲁⲩ · Ⲛ̅ⲧⲉ ⲛⲉⲛ ϩⲃⲏⲩⲉ ⲧⲏⲣ ⲟⲩ ⲉⲛⲧ ⲁ ⲛ ⲁⲁ ⲩ ⲟⲩⲱⲛϩ̅ ⲉⲃⲟⲗ ⲛ ⲉⲧ ⲟⲩⲟⲛϩ̅ ⲉⲃⲟⲗ ⲙⲛ̅ ⲛ ⲉⲧ ϩⲏⲡ · ⲛⲁ ⲧⲉ ⲩϣⲏ · ⲁⲩⲱ ⲛⲁ ⲡⲉ ϩⲟⲟⲩ · ⲛ ⲉⲛⲧ ⲁ ⲛ ⲁⲁ ⲩ ϩⲛ̅ ⲟⲩ ⲙⲛⲧ̅ ⲁⲧ ϯ ϩⲧⲏ ϥ ⲙⲛ̅ ⲟⲩ ⲣ̅ ⲡ ⲱⲃϣ̅ · ⲛ ⲉⲛⲧ ⲁ ⲛ ⲁⲁ ⲩ ϩⲛ̅ ⲙ̅ ⲙⲉⲗⲟⲥ ⲙ̅ ⲡ ⲥⲱⲙⲁ · ⲙⲛ̅ ⲛ ⲉⲛⲧ ⲁ ⲛ ϫⲟⲕ ⲟⲩ ⲉⲃⲟⲗ ϩⲛ̅ ⲛ̅ ϭⲓⲛ ⲕⲓⲙ ⲙ̅ ⲡⲉⲛ ϩⲏⲧ̅ · Ⲙ̅ ⲡ ⲛⲁⲩ ⲉⲧ ⲛ̅ ⲛⲁ ⲉⲓ̈ⲙⲉ ϩⲓⲧⲛ̅ ⲧ ⲡⲓⲣⲁ̅ ⲙⲛ̅ ⲡ ϩⲱⲃ ϫⲉ ⲛ ⲉⲧ ⲛ̅ ⲉⲓ̈ⲣⲉ ⲙ̅ⲙⲟ ⲟⲩ ϩⲙ̅ ⲡ ϩⲱⲡ ⲥⲉ ⲛⲁ ϭⲟⲗⲡ ⲟⲩ ⲉ ⲃⲟⲗ ϩⲙ̅ ⲡⲉ ⲟⲩⲟⲉⲓϣ ⲉⲧ ⲙ̅ⲙⲁⲩ · ⲁⲣⲓ ⲡ ⲙⲉⲉⲩⲉ ϫⲉ ϩⲁⲡⲥ̅ ⲡⲉ ⲉ ⲧⲣⲉ ⲛ ⲡⲱⲱⲛⲉ ⲉⲃⲟⲗ ϩⲙ̅ ⲡⲉⲓ̈ ⲙⲁ · ⲛ̅ ⲧⲛ̅ ⲃⲱⲕ ⲉⲣⲁⲧ ϥ̅ ⲙ̅ ⲡⲉ ⲕⲣⲓⲧⲏⲥ ⲉⲧⲉ ⲙⲉ ⲩ ⲉϣ ⲣ̅ ϩⲁⲗ ⲙ̅ⲙⲟ ϥ · Ⲡⲁⲓ̈ ⲉⲧ ⲛⲁ ϭⲱⲗⲡ̅ ⲉⲃⲟⲗ ⲛ̅ ⲛ ⲉⲑ ⲏⲡ̅ ϩⲙ̅ ⲡ ⲕⲁⲕⲉ · ⲁⲩⲱ ⲛ ϥ̅ ⲟⲩⲱⲛϩ̅ ⲉⲃⲟⲗ ⲛ ⲛ̅ ϣⲟϫⲛⲉ ⲛ ⲛ̅ ϩⲏⲧ̅ · ⲛ ϥ ⲇⲟⲕⲓⲙⲁⲍⲉ ⲛ̅ ⲛⲉⲛ ϩⲃⲏⲩⲉ ⲙⲛ̅ ⲛⲉⲛ ⲙⲉⲉⲩⲉ ⲙⲛ̅ ⲛⲉⲛ ϣⲁϫⲉ · ⲙ̅ ⲡ ⲛⲁⲩ ⲉⲧ ⲛ̅ ⲛⲁ ϫⲓ ⲛ̅ ϩⲉⲛ ⲛⲟϭ ⲛ̅ ⲧⲓⲙⲱⲣⲓⲁ ϩⲁ ⲛ ⲛⲟⲃⲉ ⲉⲛⲧ ⲁ ⲛ ⲁⲁ ⲩ · ⲉⲧ ⲛ̅ ⲙⲉⲉⲩⲉ ⲉ ⲣⲟ ⲟⲩ ϫⲉ ϩⲉⲛ ⲕⲟⲩⲓ̈ ⲛⲉ · Ⲁⲣⲓ ⲡ ⲙⲉⲉⲩⲉ ⲛ̅ ⲛⲁⲩ ⲛⲓⲙ ⲁⲩⲱ ⲙ̅ⲡⲣ̅ ⲣ̅ ⲡ ⲱⲃϣ̅ ⲙ̅ ⲡ ϣⲁϩ [ⲛⲓⲙ] ⲛ ⲧ̅ ⲕⲉϩⲉⲛⲛⲁ ⲉⲧⲉ ⲙⲉ ⲥ ϫⲛⲁ · ⲕⲁ ⲡⲉ ⲕⲣⲓⲧⲏⲥ ⲛ̅ ⲟⲩⲟⲉⲓϣ ⲙ̅ ⲡⲉ ⲙⲧⲟ̅ ⲉⲃⲟⲗ ⲛ̅ ⲛⲉⲕ ⲃⲁⲗ ⲡⲁⲓ̈ ⲉⲧ ⲛⲏⲩ ⲉ ⲕⲣⲓⲛⲉ ⲛ̅ ⲛ ⲉⲧ ⲟⲛϩ̅ ⲙⲛ̅ ⲛ ⲉⲧ ⲙⲟⲟⲩⲧ̅ · ⲙⲉⲉⲩⲉ ⲉⲃⲟⲗ ⲉ ⲛ ϣⲟ̅ ⲛ̅ ϣⲟ̅ ⲙⲛ̅ ⲛⲉ ⲧⲃⲁ̅ ⲛ ⲧ̅ⲃⲁ ⲛ ⲁⲅⲅⲉⲗⲟⲥ ⲉⲧ ⲁϩⲉ ⲣⲁⲧ ⲟⲩ ⲉ ⲡⲉ ⲕⲣⲓⲧⲏⲥ ⲙ̅ ⲡⲉ ⲟⲩⲟⲉⲓϣ ⲉⲧ ⲙ̅ⲙⲁⲩ · ⲙⲁⲣⲉ ⲛⲉⲕ ⲙⲁⲁϫⲉ ϣⲣⲡ̅ ⲥⲱⲧⲙ̅ ⲉ ⲡⲉ ϩⲣⲟⲟⲩ ⲛ ⲛ̅ ⲥⲁⲗⲡⲓⲅⲝ̅ · ⲙⲛ̅ ⲧⲉ ⲥⲙⲏ̅ ⲉⲧ ϩⲁ ϩⲟⲧⲉ ⲙ̅ ⲡ ⲣⲉϥ ϯ ϩⲁⲡ̅ ⲉⲧ ⲙ̅ⲙⲁⲩ · Ⲙⲁⲣⲉ ⲛⲉⲕ ⲃⲁⲗ ϣⲣⲡ̅ ⲑⲉⲱⲣⲉⲓ̈ ⲛ̅ ⲛ ⲉⲧ ⲧⲏϣ ⲉ ϣⲱⲡⲉ · ϩⲟⲓⲛⲉ ⲙⲉⲛ ⲉ ⲩ ⲛⲟⲩϫⲉ ⲙ̅ⲙⲟ ⲟⲩ ⲉⲃⲟⲗ · ⲉ ⲡ ⲕⲁⲕⲉ ⲉⲧ ϩⲓⲃⲟⲗ · Ϩⲉⲛ ⲕⲟⲟⲩⲉ ⲇⲉ ⲙⲛ̅ ⲛ̅ⲥⲁ ⲡ ⲁϭⲱⲛ ⲙⲛ̅ ⲡ ϩⲓⲥⲉ ⲛ ⲧ̅ ⲡⲁⲣⲑⲉⲛⲓⲁ · ⲁ ⲩ ϣⲧⲁⲙ ⲉⲣⲱ ⲟⲩ ⲙ̅ ⲡ ⲣⲟ̅ ⲙ̅ ⲡ ⲙⲁ̅ ⲛ̅ ϣⲉⲗⲉⲉⲧ̅ ⲉⲧ ϩⲛ̅ ⲙ̅ ⲡⲏⲩⲉ · ⲑⲉⲱⲣⲉⲓ ⲛ̅ ϩⲟⲓ̈ⲛⲉ ⲉ ⲩ ⲙⲟⲩⲣ ⲙ̅ⲙⲟ ⲟⲩ ⲛ̅ ⲑ ⲉ ⲛ ϩⲉⲛ ⲉⲛⲧⲏϭ ⲉ ⲩ ⲛⲟⲩϫⲉ ⲙ̅ⲙⲟ ⲟⲩ ⲉ ⲧⲉ ϩⲣⲱ̅ ⲛ̅ ⲥⲁⲧⲉ · ϩⲉⲛ ⲕⲟⲟⲩⲉ ⲉ ⲩ ⲙⲟⲩⲣ ⲙ̅ⲙⲟ ⲟⲩ ⲉ ⲛⲉⲩ ϭⲓϫ ⲙⲛ̅ ⲛⲉⲩ ⲟⲩⲉⲣⲏⲧⲉ ⲉ ⲩ ⲛⲟⲩϫⲉ ⲙ̅ⲙⲟ ⲟⲩ ⲉ ⲃⲟⲗ ⲉ ⲡ ⲕⲁⲕⲉ ⲉⲧ ϩⲓⲃⲟⲗ · ϩⲟⲓ̈ⲛⲉ ⲉ ⲩ ⲡⲁⲣⲁⲇⲓⲇⲟⲩ ⲙ̅ⲙⲟ ⲟⲩ ⲙ̅ ⲡ ϥⲛ̅ⲧ̅ ⲛ ⲁⲧ ⲛ̅ⲕⲟⲧⲕ̅ · ⲙⲛ̅ ⲡ ϭⲁϩϭϩ̅ ⲛ ⲛ̅ ⲟⲃϩⲉ · Ⲟⲩⲁ̅ ⲙⲉⲛ ⲉ ⲩ ϭⲁⲉⲓ̈ⲟ̅ ⲙ̅ⲙⲟ ϥ · ⲉⲧⲃⲉ ϫⲉ ⲁ ϥ ⲥⲱⲃⲉ ⲕⲁⲕⲱⲥ · ⲡⲁⲣⲁ ⲡⲉⲩ ⲟⲩⲟⲉⲓϣ · ⲕⲉ ⲟⲩⲁ ϫⲉ ⲁ ϥ ⲥⲕⲁⲛ ⲇⲁⲗⲓⲍⲉ ⲙ̅ ⲡⲉϥ ⲥⲟⲛ · ⲏ ϫⲉ ⲁ ϥ ϫⲓ ⲡ ⲉⲧ ϩⲓⲧⲟⲩⲱ ϥ ⲛ̅ ϭⲟⲛⲥ̅ · ⲕ ⲉⲧ̅ ⲉ ⲩ ⲕⲣⲓⲛⲉ ⲙ̅ⲙⲟ ϥ ⲉⲧⲃⲉ ϩⲉⲛ ⲛⲟⲃⲉ ⲉ ⲩ ϩⲏⲡ̅ ⲉ ⲁ ϥ ⲁⲁ ⲩ · Ⲕⲉ ⲟⲩⲁ̅ ⲉ ⲩ ϩⲟⲣⲓⲍⲉ ⲛ̅ ϩⲉⲛ ⲧⲓⲙⲱⲣⲓⲁ ⲉϫⲱ ϥ ⲉⲧⲃⲉ ϩⲉⲛ ϣⲁϫⲉ ⲛ ⲁⲣⲅⲟⲛ ⲉ ⲁ ϥ ϫⲟⲟⲩ · ⲕⲉ ⲟⲩⲁ̅ ⲉ ⲩ ⲕⲁⲧⲁ ⲕⲣⲓⲛⲉ ⲙ̅ⲙⲟ ϥ ⲉⲧⲃⲉ ⲧⲉϥ ⲕⲛⲱⲙⲏ̅ ⲉⲑ ⲟⲟⲩ · ⲕ ⲉⲧ̅ ϣⲧⲁⲙ ⲉⲣⲱ ϥ ⲙ̅ ⲡ ⲣⲟ̅ ⲛ ⲧ̅ ⲙⲛⲧ̅ ⲉⲣⲟ · ⲉⲧⲃⲉ ϩⲉⲛ ϣⲱⲥⲉ ⲁ ϥ ϫⲟⲟⲩ · ⲕⲉ ⲟⲩⲁ̅ ⲉ ⲁⲩ ⲧⲁⲁ ϥ ⲉϩⲣⲁⲓ̈ ⲉ ⲩ ⲕⲟⲗⲁⲥⲓⲥ ⲛ ⲁⲧ ⲧⲁⲗϭⲟ̅ ⲉⲧⲃⲉ ⲧⲉϥ ⲙⲛⲧ̅ ⲣⲉϥ ⲙⲉⲥⲧ̅ ⲡ ⲉⲑ ⲟⲟⲩ · Ⲕⲉ ⲟⲩⲁ̅ ⲉ ⲁ ⲩ ⲧⲁⲁ ϥ ⲉϩⲣⲁⲓ̈ ⲉ ⲩ ⲛⲟϭⲛⲉϭ ⲙⲛ̅ ⲟⲩ ϣⲓⲡⲉ ϣⲁ ⲉⲛⲉϩ · ϩⲉⲛ ⲕⲟⲟⲩⲉ ⲉ ⲁ ⲩ ϩⲟⲩⲣⲱ ⲟⲩ ⲉ ⲡ ⲧⲏⲣ ϥ̅ ⲛ̅ ⲧⲉ ⲕⲛⲱⲥⲓⲥ ⲙ̅ ⲡ ⲛⲟⲩⲧⲉ · ⲁ ⲩ ⲥⲱⲧⲙ̅ ϫⲉ ϯ ⲥⲟⲟⲩⲛ ⲙ̅ⲙⲱ ⲧⲛ̅ ⲁⲛ ϫⲉ ⲛ̅ⲧⲉⲧⲛ̅ ϩⲉⲛ ⲉⲃⲟⲗ ⲧⲱⲛ · ⲉⲧⲃⲉ ϫⲉ ⲁ ⲩ ⲣ̅ ⲟⲩ ϩⲱⲃ ϩⲛ̅ ⲛⲉ ϩⲃⲏⲩⲉ ⲉⲧ ⲟ̅ ⲛ̅ ϥⲟⲧⲉ ⲉ ⲡⲉ ⲭⲥ̅ · ⲉⲣⲉ ⲛⲁⲓ̈ ϭⲉ ϣⲟⲟⲡ ⲛ̅ ⲧⲉⲓ̈ ϩⲉ ϣ̅ϣⲉ ⲉⲣⲟ ⲛ ⲉ ⲧⲣⲉ ⲛ ϣⲱⲡⲉ ⲛ ⲁϣ ⲛ̅ ⲥⲙⲟⲧ̅ ⲛ̅ⲥⲁ ⲧⲣⲉ ⲛ ⲧⲁⲩⲟ̅ ⲉ ⲡ ⲉⲥⲏⲧ̅ ⲙ̅ ⲙⲏⲛⲉ ⲛ̅ ϩⲉⲛ ⲙⲟⲩ ⲛ̅ ⲥ ⲱⲣⲙ̅ ⲛ̅ ⲣⲙ̅ⲉⲓ̈ⲏ̅ ⲛ̅ ⲧⲛ̅ ϫⲟⲟ ⲥ ϩⲱⲱ ⲛ ⲙⲛ̅ ⲡⲉ ⲡⲣⲟⲫⲏⲧⲏⲥ ϫⲉ ⲛⲓⲙ ⲡ ⲉⲧ ⲛⲁ ϯ ⲛ ⲟⲩ ⲙⲟⲟⲩ ⲉϫⲛ̅ ⲧⲁ ⲁⲡⲉ · ⲁⲩⲱ ⲟⲩ ⲡⲏⲅⲏ ⲛ̅ ⲣⲙ̅ⲉⲓ̈ⲏ̅ ⲉϫⲛ̅ ⲛⲁ ⲃⲁⲗ · ⲧⲁ ⲣⲓⲙⲉ ⲉϫⲛ̅ ⲛⲁ ⲛⲟⲃⲉ ⲙ̅ ⲡⲉ ϩⲟⲟⲩ ⲙⲛ̅ ⲧⲉ ⲩϣⲏ̅ · ϫⲉⲕⲁⲥ ⲉ ⲛⲁ ϣ ϭⲙ̅ϭⲟⲙ ⲉ ⲡⲱⲧ ⲉⲃⲟⲗ ⲛ ⲧ̅ ⲕⲟⲗⲁⲥⲓⲥ · ⲉⲧ ⲛⲁ ϣⲱⲡⲉ · Ⲙⲁⲣ ⲛ̅ ⲣ̅ ϣⲟⲣⲡ̅ ⲛ̅ ⲧⲛ̅ ⲉⲝⲟⲙⲟⲗⲟⲅⲉⲓ ⲛ̅ ⲛⲉⲛ ⲛⲟⲃⲉ ϩⲁ ⲑ ⲏ̅ ⲙ̅ ⲡ ⲙⲁ ⲛ̅ ϯ ϩⲁⲡ̅ ⲉⲧ ⲙ̅ⲙⲁⲩ ⲉⲧ ϩⲁ ϩⲟⲧⲉ · Ⲙⲁⲣ ⲛ̅ ⲉⲡⲓⲕⲁⲗⲉⲓ̈ ⲛ ⲙ̅ ⲙⲛⲧ̅ ϣⲁⲛⲁ ϩⲧⲏ ϥ ⲙ̅ ⲡ ϫⲟⲉⲓⲥ · ⲉ ⲛ ϩⲟⲥⲟⲛ ⲉ ⲛ ϩⲙ̅ ⲡⲉⲓ̈ ⲙⲁ̅ ⲛ̅ ϣⲱⲡⲉ · ⲡⲉϫⲁ ϥ ⲅⲁⲣ ϫⲉ ⲛⲓⲙ ⲡ ⲉⲧ ⲛⲁ ϣ ⲟⲩⲱⲛϩ̅ ⲛⲁ ⲕ ⲉⲃⲟⲗ ϩⲛ̅ Ⲁⲙⲛ̅ⲧⲉ · ⲙⲁⲣ ⲛ̅ ⲉⲓ̈ⲙⲉ ⲉ ⲡⲁⲓ̈ ⲱ̅ ⲛⲁ ⲙⲉⲣⲁⲧⲉ ϫⲉ ⲙ̅ ⲙⲉⲗⲟⲥ ⲧⲏⲣ ⲟⲩ ⲛ̅ ⲧⲉ ⲫⲩⲥⲓⲥ ⲙ̅ ⲡⲉⲛ ⲥⲱⲙⲁ ⲁ ⲡ ⲛⲟⲩⲧⲉ ⲧⲁⲁ ⲩ ⲛⲁ ⲛ ⲉ ⲩ ⲕⲏⲃ · ⲕⲁⲓ ⲅⲁⲣ ⲁ ϥ ⲭⲁⲣⲓⲍⲉ ⲛⲁ ⲛ ⲛ ⲥ̅ⲛⲁⲩ ⲛ̅ ⲃⲁⲗ · ⲥⲛⲁⲩ ⲙ̅ ⲙⲁⲁϫⲉ · ϭⲓϫ ⲥⲛ̅ⲧⲉ · ⲟⲩⲉⲣⲏⲧⲉ ⲥⲛ̅ⲧⲉ · Ⲉⲥϣⲁⲛ ϣⲱⲡⲉ ⲇⲉ ⲉ ⲧⲣⲉ ⲟⲩⲁ̅ ⲛ̅ ⲛⲁⲓ̈ ϣⲱϭⲉ ϩⲓⲧⲛ̅ ⲟⲩ ϣⲱⲛⲉ ϣⲁ ⲛ ⲡⲁⲣⲁⲙⲩⲑⲓⲍⲉ ⲛ̅ ⲧⲉⲛ ⲭⲣⲓⲁ ϩⲓⲧⲙ̅ ⲡ ⲕⲉ ⲟⲩⲁ̅ · ⲟⲩ ⲯⲩⲭⲏ ⲇⲉ ⲛ̅ ⲟⲩⲱⲧ̅ ⲧⲉ ⲛⲧ ⲁ ϥ ⲧⲁⲁ ⲥ ⲛⲁ ⲛ ⲉⲛϣⲁⲛ ⲧⲁⲕⲟ ⲥ ⲇⲉ ϩⲓⲧⲛ̅ ⲧ ⲁⲙⲉⲗⲓⲁ ⲉ ⲛⲁ ⲱⲛϩ̅ ⲛ ⲁϣ ⲛ̅ ϩⲉ · Ⲙⲁⲣ ⲛ̅ ϥⲓ ⲡ ⲣⲟⲟⲩϣ ϭⲉ ⲛ̅ ⲧⲁⲓ̈ · ⲛ̅ ⲧⲛ̅ ⲧⲙ̅ ⲕⲁ ϭⲉ ⲗⲁⲁⲩ ⲛ̅ ⲧ ⲡⲉ̅ ⲙ̅ ⲡⲉⲥ ⲟⲩϫⲁⲓ̈ ⲉⲃⲟⲗ ϫⲉ ⲧⲁⲓ̈ ⲧ ⲉⲧ ⲟⲩ ⲛⲁ ⲧⲁϩⲟ ⲥ ⲉⲣⲁⲧ ⲥ̅ ⲉ ⲕⲣⲓⲛⲉ ⲙ̅ⲙⲟ ⲥ ⲁⲩⲱ ⲉ ⲧⲣⲉ ⲥ ⲁⲡⲟⲗⲟⲅⲓⲍⲉ ϩⲓ ⲡ ⲃⲏⲙⲁ ⲉⲧ ⲙ̅ⲙⲁⲩ · ⲉⲕϣⲁⲛ ϫⲟⲟ ⲥ ⲇⲉ ⲙ̅ ⲡⲉ ⲟⲩⲟⲉⲓϣ ⲉⲧ ⲙ̅ⲙⲁⲩ ⲛⲁϩⲣⲙ̅ ⲡ ⲣⲉϥ ϯ ϩⲁⲡ ϫⲉ ⲛⲉ ⲭⲣⲏⲙⲁ ⲛⲉ ⲛⲧ ⲁ ⲩ ⲁⲡⲁⲧⲁ ⲙ̅ⲙⲟ ⲓ̈ · Ϥ ⲛⲁ ⲟⲩⲱϣⲃ̅ ⲛⲁ ⲕ ⲛ̅ϭⲓ ⲡ ⲇⲓⲕⲁⲥⲧⲏⲥ ϫⲉ ⲉⲓ̈ⲉ ⲙ̅ⲡ ⲕ̅ ⲥⲱⲧⲙ̅ ⲉⲣⲟ ⲓ̈ ⲉ ⲓ̈ ⲱϣ ⲉⲃⲟⲗ ⲉⲣⲟ ⲕ · ϫⲉ ⲉⲣⲉ ⲡ ⲣⲱⲙⲉ ⲛⲁ ϯ ϩⲏⲩ ⲛ ⲟⲩ ⲉϥϣⲁⲛ ϯ ϩⲏⲩ ⲙ̅ ⲡ ⲕⲟⲥⲙⲟⲥ ⲧⲏⲣ ϥ̅ ⲛ ϥ̅ ϯ ⲟⲥⲉ ⲛ̅ ⲧⲉϥ ⲯⲩⲭⲏ · ⲏ̅ ⲟⲩ ⲡ ⲉⲧⲉⲣⲉ ⲡ ⲣⲱⲙⲉ ⲛⲁ ⲧⲁⲁ ϥ ⲛ̅ ϣⲃ̅ⲉⲓ̈ⲱ̅ ⲛ̅ ⲧⲉϥ ⲯⲩⲭⲏ · ϥ ⲛⲁ ϫⲟⲟ ⲥ ϫⲉ ⲛⲁ ⲕ ⲟⲛ ϫⲉ ⲙ̅ⲡⲉ ⲩϩⲁ̅ ϯ ϩⲏⲩ ⲛ̅ ⲗⲁⲁⲩ ⲛ̅ⲧⲉⲣⲉ ⲥ ϫⲟⲟ ⲥ ϫⲉ ⲡ ϩⲟϥ̅ ⲡⲉ ⲛⲧ ⲁ ϥ ⲣ̅ ϩⲁⲗ ⲙ̅ⲙⲟ ⲓ̈ : Ⲧⲉⲛⲟⲩ ϭⲉ ⲛⲉ ⲥⲛⲏⲩ ⲉ ⲁ ⲛ ⲕⲁ ⲛⲁⲓ̈ ϩⲙ̅ ⲡⲉⲛ ϩⲏⲧ̅ · ⲁⲙⲏⲉⲓⲛ ⲛ̅ ⲧⲛ̅ ⲧⲟⲩⲛⲟⲥ ⲉϩⲣⲁⲓ̈ ⲙ̅ ⲡⲉⲛ ⲟⲩⲣⲟⲧ̅ ⲙ̅ⲙⲓⲛ ⲙ̅ⲙⲟ ⲛ̅ · ⲁⲙⲏⲉⲓⲛ̅ ⲛ̅ ⲧⲛ̅ ϯ ⲉⲟⲟⲩ ⲙ̅ ⲡ ⲛⲟⲩⲧⲉ ⲙ̅ⲡⲁⲧⲉ ⲡ ⲕⲁⲕⲉ ϣⲱⲡⲉ · ⲡⲡⲁⲧ ϥ̅ⲉⲓ̈ ⲉϫⲱ ⲛ ⲛ̅ϭⲓ ⲡⲉ ϩⲟⲟⲩ ⲉⲧ ⲙ̅ⲙⲁⲩ ⲡ ⲛⲟϭ ⲉⲧ ⲟⲩⲟⲛϩ̅ ⲉⲃⲟⲗ · Ⲡⲁⲓ̈ ⲉⲛⲧ ⲁ ⲡⲉ ⲡⲣⲟⲫⲏⲧⲏⲥ ϣⲁϫⲉ ⲉⲧⲃⲏⲏⲧ ϥ̅ ϫⲉ ⲉⲓⲥ ⲡ ϫⲟⲉⲓⲥ ⲛⲏⲩ · ⲛⲓⲙ ⲡ ⲉⲧ ⲛⲁ ϣ ϩⲩⲡⲟⲙⲓⲛⲉ ⲉ ⲡⲉ ϩⲟⲟⲩ ⲙ̅ⲡⲉ ϥ ⲉⲓ̈ ⲉϩⲟⲩⲛ · ⲟⲩ ϩⲟⲧⲉ ⲡⲉ ⲡⲉ ϩⲟⲟⲩ ⲉⲧ ⲙ̅ⲙⲁⲩ · ⲟⲩ ϩⲟⲟⲩ ⲡⲉ ⲛ̅ ⲕⲁⲕⲉ ⲡⲉ ϩⲓ ϭⲟⲥⲙ̅ · ⲟⲩ ϩⲟⲟⲩ ⲡⲉ ⲛ̅ ⲕⲗⲟⲟⲗⲉ ⲡⲉ ϩⲓ ϩⲧⲟⲙⲧⲙ̅ · ⲟⲩ ϩⲟⲟⲩ ⲡⲉ ⲛ ⲁϣⲕⲁⲕ ϩⲓ ⲥⲁⲗⲡⲓⲅⲝ̅ · ⲁⲗⲗⲁ ⲙⲉϣⲁⲕ ⲕ ⲛⲁ ϫⲟⲟ ⲥ ϫⲉ ⲛⲓⲙ ⲡ ⲉⲧ ⲛⲁ ϣ ⲣ̅ ⲃⲟⲗ ⲉ ⲛⲁⲓ̈ ⲧⲏⲣ ⲟⲩ · ⲥⲱⲧⲙ̅ ⲁⲛⲟⲕ ⲡ ⲉ ⲧ ⲛⲁ ⲧⲥⲁⲃⲟ ⲕ · Ⲙ̅ⲡⲣ̅ ⲙⲉⲉⲩⲉ ⲅⲁⲣ ϫⲉ ⲉⲕϣⲁⲛ ϩⲁⲣⲉϩ ⲉ ⲡⲉⲕ ⲥⲱⲙⲁ ⲙ̅ⲙⲁⲧⲉ ⲉ ϥ ⲟⲩⲁⲁⲃ ⲉ ⲕ ⲛⲁ ϣ ⲣ̅ ⲃⲟⲗ · ⲁⲗⲗⲁ ϩⲟⲧⲁⲛ ⲉⲣ ϣⲁⲛ ⲟⲩⲁ ⲣ̅ ⲟⲩ ⲡ ⲉⲑ ⲟⲟⲩ ⲛⲁ ⲕ ⲛ ⲅ̅ ⲣ̅ ⲟⲩ ⲡ ⲉⲧ ⲛⲁⲛⲟⲩ ϥ ⲛⲁ ϥ ⲉ ⲡⲉϥ ⲙⲁ · Ϩⲟⲧⲁⲛ ⲉⲩϣⲁⲛ ⲇⲓⲁⲃⲁⲗⲉ ⲙ̅ⲙⲟ ⲕ ⲛ̅ⲧⲟⲕ ϩⲱⲱ ⲕ ⲛ ⲅ̅ ⲫⲓⲗⲟⲥⲟⲫⲓ · ϩⲟⲧⲁⲛ ⲉⲩϣⲁⲛ ⲥⲁϩⲟⲩ ⲙ̅ⲙⲟ ⲕ ⲛ̅ⲧⲟⲕ ϩⲱⲱ ⲕ ⲛ ⲅ̅ ⲥⲙⲟⲩ ⲉⲣⲟ ⲟⲩ · ϩⲟⲧⲁⲛ ⲉⲕϣⲁⲛ ⲛⲏⲥⲧⲉⲩⲉ ⲛ ⲅ̅ ⲧⲙ̅ ϫⲓⲥⲉ ⲛ̅ ϩⲏⲧ̅ · ⲕⲁⲓ ⲕⲁⲣⲡ ⲥⲁϩⲱⲕ ⲉⲃⲟⲗ ⲁⲛ ⲛ ⲛ̅ϭⲓ ⲛ ⲟⲩⲟⲟⲙ ⲙ̅ⲙⲁⲧⲉ ⲡⲉ ⲧ̅ ⲛⲏⲥⲧⲓⲁ ⲙ̅ ⲙⲉ̅ · ⲁⲗⲗⲁ ⲡ ⲥⲁϩⲱⲕ ⲟⲛ ⲡⲉ ⲉⲃⲟⲗ ⲛ ⲛ̅ ⲛⲟⲃⲉ · Ϣ̅ϣⲉ ⲉⲣⲟ ⲛ ⲉ ⲧⲣⲉ ⲛ ϩⲟⲧϩⲧ̅ ϩⲛ̅ ⲛⲉ ⲕⲣⲁⲫⲏ · ϯ ϩⲧⲏ ⲕ ⲅⲁⲣ ϫⲉ ⲟⲩ ϭⲉⲣⲟⲃ ⲛ̅ ϣⲉ ⲛ̅ ⲕⲁⲣⲟⲓⲁ ⲡ ⲉⲛⲧ ⲁ ⲡⲉ ⲡⲣⲟⲫⲏⲧⲏⲥ ⲛⲁ ⲩ ⲉⲣⲟ ϥ ⲛ̅ ϣⲟⲣⲡ̅ · ⲙⲛ̅ⲛ̅ⲥⲱ ⲥ ⲟⲩ ⲭⲁⲗⲕⲓⲟⲛ ⲉ ⲩ ⲥⲁϩⲧⲉ ϩⲁⲣⲟ ϥ ⲡⲉ · ⲉ ϥ ⲟⲩⲱⲛϩ̅ ⲙ̅ ⲡ ϩⲱⲃ ⲉⲃⲟⲗ ϫⲉ ⲡ ⲉⲧ ⲛⲁ ⲁⲛⲉⲭⲉ ⲁⲛ ⲙ̅ ⲡ ϭⲉⲣⲱϥ ⲛ̅ ⲧⲉ ⲥⲃⲱ̅ ⲙ̅ ⲡⲉⲓ̈ ⲙⲁ · ⲡ ⲕⲱϩⲧ̅ ⲛ ⲧ̅ ⲕⲉϩⲉⲛⲛⲁ̅ ⲡ ⲉⲧ ⲛⲁ ⲇⲟⲕⲓⲙⲁⲍⲉ ⲙ̅ⲙⲟ ϥ ϩⲙ̅ ⲡ ⲕⲉ ⲙⲁ · ϩⲙ̅ ⲡⲉⲓ̈ ⲥⲙⲟⲧ̅ ⲟⲛ ⲛ̅ ⲟⲩⲱⲧ̅ ⲛ̅ⲧ ⲁ ⲩ ⲧⲥⲁⲃⲉ ⲙⲱⲩ̈ⲥⲏⲥ ⲉ ⲩ ⲥⲧⲏⲗⲟⲥ ⲛ̅ ⲟⲩⲟⲉⲓⲛ · ⲙⲛ̅ ⲟⲩ ⲥⲧⲏⲗⲟⲥ ⲛ̅ ⲕⲱϩⲧ̅ · ⲉ ϥ ⲁϣ ⲕⲁⲕ ⲉⲃⲟⲗ ⲉ ⲟⲩⲟⲛ ⲛⲓⲙ ϫⲉ ⲡ ⲉⲧ ⲛⲁ ⲥⲱⲧⲙ̅ ⲛ̅ⲥⲁ ⲡ ⲛⲟⲙⲟⲥ ϥ ⲛⲁ ⲁⲡⲟⲗⲁⲩⲉ ⲙ̅ ⲡ ⲟⲩⲟⲉⲓⲛ ⲙ̅ ⲙⲉ ⲉⲧ ϩⲟⲗϭ̅ · ⲡ ⲉⲧ ⲛⲁ ⲣ̅ ⲁⲧ ⲥⲱⲧⲙ̅ ⲥⲉ ⲛⲁ ⲡⲁⲣⲁⲇⲓⲇⲟⲩ ⲙ̅ⲙⲟ ϥ ⲉ ⲡ ⲕⲱϩⲧ̅ · Ⲱϣ ϩⲛ̅ ⲛ ⲉⲩⲁⲅⲅⲉⲗⲓⲟⲛ ⲛ̅ ⲧⲉⲧⲛ̅ ⲉⲓ̈ⲙⲉ ϫⲉ ⲉⲛϣⲁⲛ ⲉⲓ̈ ⲉ ⲃⲟⲗ ϩⲙ̅ ⲡⲉⲓ̈ ⲕⲟⲥⲙⲟⲥ · ⲙⲛ̅ ⲗⲁⲁⲩ ⲛⲁ ϣ ⲃⲟⲏⲑⲉⲓ̈ ⲉⲣⲟ ⲛ · ⲙⲛ̅ ⲟⲩ ⲥⲟⲛ ⲛⲁ ϣ ⲥⲉⲧ̅ ⲟⲩ ⲥⲟⲛ̅ ⲉⲃⲟⲗ ϩⲛ̅ ⲛ̅ ⲃⲁⲥⲁⲛⲟⲥ ⲛ ⲁⲧ ⲱϫⲛ̅ · ⲙⲛ̅ ⲟⲩ ϣⲃⲏⲣ̅ ⲛⲁ ϣ ⲃⲟⲏⲑⲉⲓ ⲉ ⲡⲉϥ ϣⲃⲏⲣ · Ⲟⲩⲇⲉ ϩⲉⲛ ⲉⲓ̈ⲟⲧⲉ ⲛ̅ ⲛⲉⲩ ϣⲏⲣⲉ ⲟⲩⲇⲉ ϩⲉⲛ ϣⲏⲣⲉ ⲛ̅ ⲛⲉⲩ ⲉⲓⲟⲧⲉ · ⲁⲩⲱ ⲁϩⲣⲟ ⲓ̈ ⲉ ⲓ̈ ϣⲁϫⲉ ⲉⲧⲃⲉ ϩⲉⲛ ⲣⲱⲙⲉ ⲛ̅ ⲧⲉⲓ̈ ϩⲉ ϩⲁⲡⲗⲱⲥ · ⲟⲩⲇⲉ ⲅⲁⲣ ⲛⲱϩⲉ ⲙⲛ̅ ⲇⲁⲛⲓⲏⲗ ⲙⲛ̅ ⲓⲱⲃ · ⲥⲉ ⲛⲁ ϣ ⲧⲟⲩϫⲉ ϣⲏⲣⲉ ⲁⲛ ⲟⲩⲇⲉ ϣⲉⲉⲣⲉ · Ⲁⲗⲗⲁ ⲡⲟⲗⲗⲁⲕⲓⲥ ⲕ ⲛⲁ ϫⲟⲟ ⲥ ⲛⲁⲓ̈ ϫⲉ ⲁϣ ⲧⲉ ⲧ ⲁⲡⲟⲇⲓⲝⲓⲥ ⲛ̅ ⲛⲉⲓ̈ ϣⲁϫⲉ · ⲁⲛⲁⲩ ⲉ ⲡⲉⲓ ⲣⲱⲙⲉ ⲉ ⲙ ⲛ̅ ϩⲃ̅ⲥⲱ̅ ⲙ̅ ⲙⲁ̅ ⲛ̅ ϣⲉⲗⲉⲉⲧ̅ ϩⲓⲱⲱ ϥ · ⲛ̅ⲧⲉⲣ ⲟⲩ ⲛⲟϫ ϥ̅ ⲉⲃⲟⲗ ϩⲙ̅ ⲡ ⲙⲁ̅ ⲛ̅ ϣⲉⲗⲉⲉⲧ̅ · ⲙ̅ⲡⲉ ⲗⲁⲁⲩ ϩⲛ̅ ⲛ ⲉⲧ ⲛⲏϫⲡⲣⲉⲥⲃⲉⲩⲉ ϩⲁⲣⲟ ϥ · ⲁⲛⲁⲩ ⲟⲛ ⲉ ⲡ ϩⲙ̅ϩⲁⲗ ⲉⲛⲧ ⲁ ⲩ ϯ ⲛⲁ ϥ ⲙ̅ ⲡ ϭⲓⲛϭⲱⲣ ϫⲉ ⲛ̅ⲧⲉⲣ ⲟⲩ ⲛⲟϫ ϥ̅ ⲉ ⲡ ⲕⲁⲕⲉ ⲉⲧ ϩⲓⲃⲟⲗ · ⲙ̅ⲡⲉ ⲗⲁⲁⲩ ⲡⲁⲣⲁⲕⲁⲗⲉⲓ ⲉϫⲱ ϥ · Ⲁⲛⲁⲩ ⲟⲛ ⲉ ⲧ ϯⲉ̅ ⲙ̅ ⲡⲁⲣⲑⲉⲛⲟⲥ ϫⲉ ⲛ̅ⲧⲉⲣ ⲟⲩ ϣⲧⲁⲙ ⲉⲣⲱ ⲟⲩ ⲙ̅ ⲡ ⲣⲟ̅ ⲙ̅ ⲡ ⲙⲁ̅ ⲛ̅ ϣⲉⲗⲉⲉⲧ̅ · ⲙ̅ⲡⲉ ⲛⲉⲩ ϣⲃⲣ̅ ⲡⲁⲣⲑⲉⲛⲟⲥ ⲁⲝⲓⲟⲩ ⲙ̅ ⲡ ⲛⲩⲙⲫⲓⲟⲥ ϩⲁⲣⲟ ⲟⲩ · ⲛⲁⲓ̈ ⲉⲛⲧ ⲁ ⲡⲉ ⲭⲥ̅ ⲙⲟⲩⲧⲉ ⲉⲣⲟ ⲟⲩ ϫⲉ ⲥⲟϭ · ⲉⲃⲟⲗ ϫⲉ ⲙⲛ̅ⲛ̅ⲥⲁ ⲧⲣⲉ ⲩ ⲕⲁⲧⲁⲡⲁⲧⲉⲓ ⲙ̅ ⲡ ϣⲁϩ ⲛ̅ ⲑ ⲩⲇⲟⲛⲏ · ⲁⲩⲱ ⲛ̅ ⲥⲉ ⲱϣⲙ̅ ⲛ̅ ⲧⲉ ϩⲣⲱ̅ ⲛ̅ ⲧ ⲉⲡⲏⲑⲩⲙⲓⲁ · ⲙⲛ̅ⲛ̅ⲥⲁ ϩⲉⲛ ⲛⲏⲥⲧⲓⲁ ⲉ ⲛⲁϣⲱ ⲟⲩ ⲙⲛ̅ ϩⲉⲛ ⲟⲩϣⲏ ⲛ̅ ⲣⲟⲉⲓⲥ ⲙⲛ̅ ⲛ̅ⲥⲁ ϩⲉⲛ ϭⲓⲛ ⲛ̅ⲕⲟⲧⲕ̅ ϩⲓ ⲡ ⲉⲥⲏⲧ · Ⲧⲟⲧⲉ ⲁ ⲩ ⲙⲟⲩⲧⲉ ⲉⲣⲟ ⲟⲩ ϫⲉ ⲥⲟϭ · ⲁⲩⲱ ⲇⲓⲕⲁⲓⲱⲥ ⲁⲗⲏⲑⲱⲥ ⲁ ⲩ ⲙⲟⲩⲧⲉ ⲉⲣⲟ ⲟⲩ ⲙ̅ ⲡⲉⲓ̈ ⲣⲁⲛ · ⲉⲃⲟⲗ ϫⲉ ⲡ ⲛⲟϭ ⲙⲉⲛ ⲛ̅ ϩⲱⲃ ⲛ̅ⲧⲉ ⲧ ⲡⲁⲣⲑⲉⲛⲓⲁ ⲁ ⲩ ⲕⲁⲧⲟⲣⲑⲟⲩ ⲙ̅ⲙⲟ ϥ · Ⲡ ⲕⲟⲩⲓ̈ ⲇⲉ ⲉ ⲧ ⲙⲉⲧⲛ̅ ⲛ̅ⲧⲉ ⲧ ⲙⲛ̅ⲧ ⲙⲁⲓ̈ ⲣⲱⲙⲉ ⲁ ⲩ ⲟⲃϣ ⲟⲩ ⲉⲣⲟ ϥ · Ⲙⲉⲉⲩⲉ ⲉⲃⲟⲗ ⲉ ⲡⲉ ⲕⲣⲓⲧⲏⲥ ⲉ ϥ ⲧⲁϩⲟ̅ ⲉⲣⲁⲧ ⲟⲩ ⲛ̅ ⲛ ⲉⲥⲟⲟⲩ ϩⲓ ⲟⲩⲛⲁⲙ ⲙ̅ⲙⲟ ϥ · ⲛ̅ ⲃⲁⲁⲙⲡⲉ ⲇⲉ ⲛ ⲁⲧ ⲕⲁⲣⲡⲟⲥ ϩⲓ ϩⲃⲟⲩⲣ ⲙ̅ⲙⲟ ϥ · ⲉ ϥ ϫⲱ ⲙ̅ⲙⲟ ⲥ ⲛ̅ ⲛ ⲉⲧ ϩⲓ ⲟⲩⲛⲁⲙ ⲙ̅ⲙⲟ ϥ ϫⲉ ⲁⲙⲏⲉⲓⲛ ⲛ̅ ⲧⲉⲧⲛ̅ ⲕⲗⲏⲣⲟⲛⲉⲓ ⲛ̅ ⲧ̅ ⲙⲛⲧ̅ ⲉⲣⲟ̅ · Ⲛ ⲉⲧ ϩⲓ ϩⲃⲟⲩⲣ ⲇⲉ ϩⲱⲱ ϥ ⲉ ϥ ⲛⲟⲩϫⲉ ⲙ̅ⲙⲟ ⲟⲩ ⲉⲃⲟⲗ ⲉ ⲡ ⲕⲁⲕⲉ ⲉⲧ ϩⲓⲃⲟⲗ ⲙ̅ⲡⲉ ⲗⲁⲁⲩ ϩⲛ̅ ⲛ ⲉⲧ ϩⲓⲟⲩⲛⲁⲙ ϣ ϭⲙ̅ϭⲟⲙ ⲉ ⲃⲟⲏⲑⲉⲓ ⲉⲣⲟ ⲟⲩ · ⲟⲩ ⲙⲉ ⲡ ⲉⲛⲧ ⲁ ϥ ϫⲟⲟ ⲥ ϫⲉ ⲉⲓⲥ ⲡ ⲣⲱⲙⲉ ⲙⲛ̅ ⲡⲉϥ ϩⲱⲃ · Ⲉⲓ̈ⲉ ⲙ̅ⲡ ⲕ̅ ⲥⲱⲧⲙ̅ ⲉⲧⲃⲉ ⲡⲉⲓ̈ ⲣⲙ̅ ⲙⲁⲟ̅ ⲉⲧ ⲙ̅ⲙⲁⲩ ⲡⲁⲓ̈ ⲉⲛⲧ ⲁ ϥ ⲣ̅ ⲟⲩⲁϩⲉⲓ̈ ⲏⲧ̅ ⲉϩⲟⲩⲛ ⲉ ⲗⲁⲍⲁⲣⲟⲥ ϫⲉ ⲉ ⲛⲉ ϥ ⲉ ⲡⲏⲑⲩⲙⲉⲓ ⲉ ⲩ ⲧⲗ̅ⲧⲓⲗⲉ ⲙ̅ ⲙⲟⲟⲩ ⲉ ⲩ ⲣⲱⲕϩ̅ ⲙ̅ⲙⲟ ϥ ϩⲙ̅ ⲡ ⲙⲁ ⲛ ⲛ̅ ⲃⲁⲥⲁⲛⲟⲥ · ⲕ ⲛⲁⲩ ϫⲉ ⲙ̅ⲡⲉ ⲁⲃⲣⲁϩⲁⲙ ⲉϣ ⲧⲟⲩϫⲟ ϥ ⲉⲃⲟⲗ ϩⲙ̅ ⲡ ⲙⲁ̅ ⲛ ⲛ̅ ⲃⲁⲍⲁⲛⲟⲥ · ⲕⲉⲡⲉⲣ ⲁ ϥ ⲥⲉⲡⲥⲱⲡ ϥ̅ · ⲟⲩⲕ ⲟⲩⲛ ⲙⲁⲣ ⲛ̅ ⲃⲟⲏⲑⲉⲓ ⲉⲣⲟ ⲛ ⲙ̅ⲙⲓⲛ ⲙ̅ⲙⲟ ⲛ ϫⲓⲛ ⲙ̅ ⲡⲉⲓ̈ ⲙⲁ · ⲛ̅ ⲧⲛ̅ ϯ ⲉⲟⲟⲩ ⲙ̅ ⲡ ⲛⲟⲩⲧⲉ ⲙ̅ⲡⲁⲧⲉ ⲡ ⲕⲁⲕⲉ ϣⲱⲡⲉ · ⲉⲧⲉ ⲡⲁⲓ̈ ⲡⲉ ϫⲉ ⲙ̅ⲡⲁⲧ ⲟⲩ ⲉ ⲝⲱⲣⲓⲍⲉ ⲙ̅ⲙⲟ ⲛ ⲉ ⲡ ⲕⲁⲕⲉ · Ⲛⲁⲛⲟⲩ ⲥ ⲉ ⲧⲣⲉ ⲡⲉⲛ ⲗⲁⲥ ϣⲟⲟⲩⲉ ⲙ̅ ⲡⲉⲓ̈ ⲙⲁ ϩⲓⲧⲛ̅ ⲧ ⲛⲏⲥⲧⲓⲁ · ⲛ̅ ϩⲟⲩⲟ̅ ⲉ ⲧⲣⲉ ⲛ ⲉⲡⲏⲑⲩⲙⲉⲓ̈ ⲉ ⲩ ⲧⲗ̅ⲧⲓⲗⲉ ⲙ̅ ⲙⲟⲟⲩ ϩⲙ̅ ⲡ ⲕⲉ ⲙⲁ ⲛ̅ ⲥⲉ ⲧⲙ̅ ϯ ⲛⲁ ⲛ · ⲙⲁⲣ ⲛ̅ ⲥⲡⲟⲩ ⲇⲁⲍⲉ ⲉ ⲣ̅ ⲣⲙ̅ϩⲉ ⲉⲃⲟⲗ ϩⲛ̅ ϩⲉⲛ ⲛⲟϭ ⲛ̅ ⲃⲁⲥⲁⲛⲟⲥ ϩⲓⲧⲛ̅ ϩⲉⲛ ⲕⲟⲩⲓ̈ ⲛ̅ ϩⲓⲥⲉ ⲙ̅ ⲡⲉⲓ̈ ⲙⲁ · Ⲁⲣⲓ ⲡ ⲙⲉⲉⲩⲉ ϫⲉ ⲉⲣϣⲁⲛ ⲟⲩ ϩⲙⲟⲙ ⲛ̅ ϣⲱⲛⲉ ⲉⲓ̈ ⲉ ϫⲱ ⲛ · ⲛ̅ ϩⲉⲛ ⲕⲟⲩⲓ̈ ⲛ̅ ϩⲟⲟⲩ · ⲁⲩⲱ ⲉⲛϣⲁⲛ ⲛⲁⲩ ⲉ ⲛ ⲉⲧ ⲟⲩ ⲕⲟⲗⲁⲍⲉ ⲙ̅ⲙⲟ ⲟⲩ ϩⲓⲧⲛ̅ ⲛ̅ ⲣⲉϥ ϯ ϩⲁⲡ̅ ⲙ̅ ⲡ ⲕⲟⲥⲙⲟⲥ ϣⲁⲣⲉ ⲟⲩ ⲥⲧⲱⲧ ⲧⲁϩⲟ ⲛ ⲙⲛ̅ ⲟⲩ ϣⲧⲟⲣⲧⲣ̅ · ⲕⲉⲡⲉⲣ ϣⲁ ⲟⲩ ⲕⲟⲩⲓ̈ ⲛ ⲁⲡⲣⲏⲧⲉ ⲧⲉ ⲧ ⲕⲟⲗⲁⲥⲓⲥ ⲙⲛ̅ ⲡ ⲙⲁ̅ ⲛ̅ ϯ ϩⲁⲡ ⲙ̅ ⲡⲓ ⲙⲁ · ⲁⲣⲁ ⲟⲩ ⲁϣ ϩⲱⲱ ⲥ ⲙ̅ ⲙⲓⲛⲉ ⲧⲉ ⲧ ⲕⲟⲗⲁⲥⲓⲥ ⲙ̅ ⲡ ⲙⲁ̅ ⲛ̅ ϯ ϩⲁⲡ̅ ⲉⲧ ⲛⲁ ϣⲱⲡⲉ · ⲧⲁⲓ̈ ⲉⲧ ⲟⲩ ⲛⲁ ⲕⲟⲗⲁⲍⲉ ⲙ̅ⲙⲟ ⲛ ⲛ̅ϩⲏⲧ ⲥ̅ ϣⲁⲁ ⲛ ⲁⲓⲱⲛ ⲛ ⲁⲧ ⲱϫⲛ̅ · Ⲟⲩⲕ ⲟⲩⲛ ⲙⲁⲣ ⲛ̅ ϭⲉⲡⲏ̅ ⲉ ⲃⲱⲕ ⲉϩⲟⲩⲛ ϩⲓⲧⲛ̅ ⲧ ⲡⲩⲗⲏ ⲉⲧ ϭⲏⲩ · ⲁⲩⲱ ⲙ̅ⲡⲣ̅ⲧⲣⲉ ⲛ ⲙⲟⲟϣⲉ ϩⲛ̅ ⲧ ⲉⲧ ⲟⲩⲟϣⲥ̅ · ⲉ ⲛ ⲥⲟⲟⲩⲛ ⲇⲉ ⲉⲣⲉ ⲛⲉ ϩⲃⲏⲩⲉ ⲧⲏⲣ ⲟⲩ ⲙ̅ ⲡⲉ ⲕⲟⲥⲙⲟⲥ ⲉ ⲩ ⲧⲛ̅ⲧⲱⲛ ⲉ ϩⲉⲛ ⲣⲁⲥⲟⲩ ⲁⲩⲱ ⲥⲉ ϭⲏⲡ ⲧⲏⲣ ⲟⲩ ⲉ ⲡ ⲧⲁⲕⲟ̅ · Ⲕⲁⲓ ⲅⲁⲣ ⲧ ϭⲟⲙ ⲙ̅ ⲡ ⲥⲱⲙⲁ ϣⲁⲣⲉ ⲡ ϣⲱⲛⲉ ⲕⲁⲧⲁⲗⲩ ⲙ̅ⲙⲟ ⲥ · ⲡ ⲥⲁ̅ ϩⲱⲱ ϥ ϣⲁ ϥ ϩⲱϭⲃ̅ ϩⲓⲧⲛ̅ ⲧ ⲙⲛ̅ⲧ ϩⲗⲗⲟ̅ · ⲁⲩⲱ ⲕⲁⲛ ⲉⲛϣⲁⲛ ⲁⲡⲟⲗⲁⲩⲉ ⲛ̅ ⲟⲩ ⲧⲣⲁⲡⲉⲍⲁ ⲉ ⲥ ⲟⲩⲟⲟⲗⲉ ⲉⲣϣⲁⲛ ⲣⲟⲩϩⲉ ϣⲱⲡⲉ ϣⲁ ⲛ ⲣ̅ ⲡ ⲱⲃϣ̅ ⲛ̅ ⲧⲉⲥ ϩⲏⲇⲟⲛⲏ · Ⲁⲩⲱ ϩⲁ ⲡⲁⲝ ϩⲁⲡⲗⲱⲥ ϩⲱⲃ ⲛⲓⲙ ⲉⲧ ⲙ̅ ⲡⲉⲓ ⲙⲁ ⲉ ⲩ ⲟ̅ ⲛ̅ ⲑ ⲉ ⲛⲉⲓ̈ ϩⲁⲗⲟⲩⲥ ⲙⲛ̅ ϩⲉⲛ ⲣⲁⲥⲟⲩ · ⲇⲓⲕⲁⲓⲱⲥ ⲟⲩⲛ ⲁ ⲡ ⲥⲱⲧⲏⲣ ⲙⲁⲅⲁⲣⲓⲍⲉ ⲛ̅ ⲛ ⲉⲧ ⲟⲩ ⲑⲗⲓⲃⲉ ⲙ̅ⲙⲟ ⲟⲩ · ⲉ ⲃⲟⲗ ϫⲉ ⲙⲁⲣⲉ ⲛ̅ ϩⲏⲇⲟⲛⲏ ⲙ̅ ⲡⲉⲓ ⲕⲟⲥⲙⲟⲥ ϭⲙ̅ϭⲟⲙ ⲉϩⲣⲁⲓ̈ ⲉϫⲱ ⲟⲩ · ⲟⲩⲕ ⲟⲩⲛ ⲛ̅ ⲑ ⲉ ⲉⲛⲧ ⲁ ⲁⲃⲣⲁϩⲁⲙ ⲥⲱⲧⲙ̅ ϫⲉ ⲁⲙⲟⲩ ⲉⲃⲟⲗ ϩⲙ̅ ⲡⲉⲕ ⲕⲁϩ · ⲁⲛⲟⲛ ϩⲱⲱ ⲛ ⲙⲁⲣ ⲛ̅ ⲉⲓ̈ ⲉⲃⲟⲗ ϩⲛ̅ ⲛⲉⲛ ⲁⲛⲟⲙⲓⲁ · Ⲁⲩⲱ ⲙⲁⲣ ⲛ̅ ϣⲗⲏⲗ ⲙⲛ̅ ⲡ̅ ⲡ ⲉⲧ ⲟⲩⲁⲁⲃ ⲇⲁⲩⲉⲓⲇ ⲉ ⲛ ϫⲱ ⲙ̅ⲙⲟ ⲥ ⲛⲁϩⲣⲙ̅ ⲡ ⲛⲟⲩⲧⲉ ϫⲉ ⲁ ⲓ̈ ⲥⲙⲟⲩ ⲉⲣⲟ ⲕ ⲛ̅ ⲥⲁϣϥ̅ ⲛ̅ ⲥⲟⲡ̅ ϩⲙ̅ ⲡⲉ ϩⲟⲟⲩ ⲉϫⲛ̅ ⲛ̅ ϩⲁⲡ̅ ⲛ̅ ⲧⲉⲕ ⲇⲓ ⲕⲁⲓⲟⲥⲩⲛⲏ · ⲟⲩ ϩⲱⲃ ⲅⲁⲣ ⲉ ⲛⲁⲛⲟⲩ ϥ ⲡⲉ ϣⲁϫⲉ ⲙⲛ̅ ⲡ ⲛⲟⲩⲧⲉ ⲛ̅ ⲟⲩⲟⲉⲓϣ ⲛⲓⲙ ϩⲓⲧⲙ̅ ⲡⲉ ϣⲗⲏⲗ · Ⲉϣϫⲉ ϣⲁⲣⲉ ⲧ ⲥⲩⲛⲏⲭⲓⲁ ⲅⲁⲣ ⲛ ⲟⲩ ⲣⲱⲙⲉ ⲉ ⲛⲁ ⲛⲟⲩ ϥ ⲡⲱⲱⲛⲉ ⲙ̅ ⲡ ⲉⲧ ⲛⲁ ⲧⲱⲙⲛⲧ̅ ⲉⲣⲟ ϥ ⲉϩⲟⲩⲛ ⲉ ⲩ ⲙⲛⲧ̅ ⲥⲱⲧⲡ̅ · ⲡⲟⲥⲟ ⲙⲁⲗⲗⲟⲛ ⲡ ⲉⲧ ϣⲁϫⲉ ⲙ ⲡ ⲛⲟⲩⲧⲉ ⲛ ⲧⲉ ⲩϣⲏ ⲙⲛ̅ ⲡⲉ ϩⲟⲟⲩ ϩⲓⲧⲙ̅ ⲡⲉ ϣⲗⲏⲗ · ⲛⲓⲙ ⲉⲛⲉϩ ⲡ ⲉⲧ ⲛⲁ ⲣ̅ ⲛⲟⲃⲉ ⲉ ϥ ⲙⲉⲉⲩⲉ ϫⲉ ⲡ ⲛⲟⲩⲧⲉ ϩⲁⲧⲏ ϥ · Ⲟⲩⲕ ⲟⲩⲛ ⲙⲁⲣ ⲛ̅ ⲣ̅ ⲡ ⲙⲉⲉⲩⲉ ⲙ̅ ⲡ ⲉⲛⲧ ⲁ ϥ ϫⲟⲟ ⲥ ϫⲉ ϣⲗⲏⲗ ⲛ̅ ⲟⲩⲟⲉⲓϣ ⲛⲓⲙ · ϫⲉⲕⲁⲥ ⲉⲛⲉ ⲡ ⲛⲟⲃⲉ ϭⲛ ϩⲓⲏ̅ ⲛ ⲉⲓ̈ ⲉϩⲟⲩⲛ ⲉ ⲡⲉⲛ ϩⲏⲧ̅ ϩⲓⲧⲙ̅ ⲡⲉ ⲣ ⲡ ⲱⲃϣ̅ · Ϣⲣⲡ̅ ⲙⲉⲗⲉⲧⲁ ⲙ̅ ⲡ ⲙⲟⲩ ⲛ ⲅ̅ ⲙⲟⲩⲟⲩⲧ ⲛ̅ ⲛⲉⲕ ⲙⲉⲗⲟⲥ ⲉⲧ ϩⲓϫⲙ̅ ⲡ ⲕⲁϩ · ⲉⲣⲉ ⲡ ⲉϩⲟⲟⲩ ⲙ̅ ⲡ ϫⲟⲉⲓⲥ ⲛⲏⲩ ⲛ̅ ⲑ ⲉ ⲛ̅ ⲟⲩ ⲣⲉϥ ϫⲓⲟⲩⲉ · ϩⲟⲧⲁⲛ ⲉⲩϣⲁⲛ ⲉⲓ̈ ⲛ̅ⲥⲱ ⲕ ⲛ̅ϭⲓ ⲛ ⲉⲧ ⲛⲁ ϥⲓ ⲛ̅ ⲧⲉⲕ ⲯⲩⲭⲏ · ⲛ ⲅ̅ ϫⲟⲟ ⲥ ϫⲉ ϩⲣⲟϣ ⲛ̅ ϩⲏⲧ ⲉϩⲣⲁⲓ̈ ⲉϫⲱ ⲓ̈ ⲧⲁ ⲛⲏⲥⲧⲉⲩⲉ · ⲧⲁ ⲣ̅ ⲙⲛ̅ⲧ ⲛⲁ̅ ⲧⲁ ⲙⲉⲧⲁⲛⲟⲓ̈ · Ⲥⲉ ⲛⲁ ϫⲟⲟ ⲥ ⲛⲁ ⲕ ϫⲉ ⲉⲓ̈ⲉ ⲙ̅ⲡ ⲕ̅ ⲥⲱⲧⲙ̅ ⲉ ⲡ ϫⲟⲉⲓⲥ ⲉ ϥ ⲱϣ ⲉⲃⲟⲗ ϫⲉ ⲁ ⲥ ϩⲱⲛ ⲉϩⲟⲩⲛ ⲛ̅ϭⲓ ⲧ ⲙⲛ̅ⲧ̅ ⲉⲣⲟ̅ ⲛ ⲙ̅ ⲡⲏⲩⲉ · ⲉⲓ̈ⲉ ⲙ̅ⲡ ⲕ̅ ⲥⲱⲧⲙ̅ ⲉⲣⲟ ϥ ⲉ ϥ ϫⲱ ⲙ̅ⲙⲟ ⲥ ϫⲉ ⲛⲁ̅ ⲧⲁⲣ ⲟⲩ ⲛⲁ̅ ⲛⲏ ⲧⲛ̅ · Ⲉⲓ̈ⲉ ⲙ̅ⲡ ⲕ̅ ⲥⲱⲧⲙ̅ ⲉ ⲡⲁⲩⲗⲟⲥ ⲉ ϥ ϫⲱ ⲙ̅ⲙⲟ ⲥ ϫⲉ ϩⲟⲥⲟⲛ ⲉ ⲩⲛ̅ⲧⲁ ⲛ ⲙ̅ⲙⲁⲩ ⲙ̅ ⲡⲉ ⲟⲩⲟⲉⲓϣ ⲙⲁⲣ ⲛ̅ ⲣ̅ ϩⲱⲃ ⲉ ⲡ ⲡ̅ ⲉⲧ ⲛⲁⲛⲟⲩ ϥ · ⲡ ⲉⲧ ⲟⲩⲱϣ ⲉ ⲟⲩϫⲁⲓ̈ ϥ̅ ⲣ̅ ⲭⲣⲓⲁ ⲁⲛ ⲛ̅ ϩⲉⲛ ⲭⲣⲟⲛⲟⲥ · ⲙⲏ̅ ⲅⲁⲣ ⲁ ⲡ ⲗⲏⲥⲧⲏⲥ ⲣ̅ ⲭⲣⲓⲁ ⲛ̅ ϩⲉⲛ ⲭⲣⲟⲛⲟⲥ · ⲛ̅ⲧ ⲁ ϥ ⲡⲓⲥⲧⲉⲩⲉ ⲙ̅ⲙⲁⲧⲉ ⲁ ϥ ϯ ϩⲏⲩ ⲙ̅ ⲡ̅ ⲡⲁⲣⲁⲇⲓⲥⲟⲥ · ⲁⲩⲱ ⲙ̅ ⲙⲁⲣⲧⲩⲣⲟⲥ ⲉⲧ ⲟⲩⲁⲁⲃ ϩⲛ̅ ⲟⲩ ⲕⲟⲩⲓ̈ ⲛ ⲁⲡⲣⲏⲧⲉ ⲁ ⲩ ⲕⲗⲏⲣⲟⲛⲟⲙⲉⲓ ⲛ̅ ⲧ ⲙⲛ̅ⲧ ⲉⲣⲟ̅ ⲛ ⲙ̅ ⲡⲏⲩⲉ · ⲛ ⲉⲧ ⲙ̅ⲙⲁⲩ ⲙⲉⲛ ⲁ ⲩ ϯ ⲙ̅ ⲡⲉⲩ ⲥⲛⲟϥ · ⲛ̅ⲧⲟⲕ ⲇⲉ ϩⲱⲱ ⲕ ϯ ⲛ̅ ⲛⲉⲕ ⲣⲙ̅ⲉⲓⲟⲟⲩⲉ · Ϥ̅ ϫⲓ ϭⲟⲗ ⲁⲛ ⲛ̅ϭⲓ ⲡⲉ ⲛⲧ ⲁ ϥ ϫⲟⲟ ⲥ ϫⲉ ϯ ⲟⲩⲱϣ ⲉ ⲧⲣⲉ ⲣⲱⲙⲉ ⲛⲓⲙ ⲟⲩϫⲁⲓ̈ · ⲉⲧⲃⲉ ⲡⲁⲓ̈ ⲟⲩ ⲙⲟⲛⲟⲛ ϫⲉ ϥ ϯ ⲥⲃⲱ̅ ⲛⲁ ⲛ ϩⲛ̅ ⲧⲉ ⲕⲣⲁⲫⲏ̅ ⲉⲧ ⲟⲩⲁⲁⲃ · ⲁⲗⲗⲁ ϥ ϯ ⲥⲃⲱ̅ ⲛⲁ ⲛ ⲟⲛ ϩⲓⲧⲛ̅ ⲛ̅ ⲥⲩⲙⲫⲟⲣⲁ̅ ⲙⲛ̅ ⲛ̅ ϩⲓⲥⲉ ⲛ̅ ϩⲉⲛ ⲕⲟⲟⲩⲉ · Ⲕⲁⲓ ⲅⲁⲣ ⲧⲛ̅ ⲛⲁⲩ ⲉ ⲛ ⲥⲁⲉⲓⲛ ⲉ ⲩ ⲟⲩⲱϫⲉ ⲛ ⲛ̅ ⲣⲱⲙⲉ · ⲁⲩⲱ ⲛ ⲁⲣⲭⲱⲛ ⲉ ⲩ ϩⲙⲟⲟⲥ ϩⲓ ⲡ ⲃⲏⲙⲁ ⲉ ⲩ ⲧⲓⲙⲱⲣⲉⲓ ⲛ ⲛ̅ ⲣⲉϥ ϫⲓⲟⲩⲉ · ϫⲉⲕⲁⲥ ϩⲓⲧⲛ̅ ⲛ̅ ϩⲓⲥⲉ ⲛ ⲛ̅ ⲕⲟⲟⲩⲉ ⲉ ⲛ ⲁ ϣⲱⲡⲉ ϩⲛ̅ ⲟⲩ ⲧⲱⲃⲥ̅ · ⲧⲉⲛⲟⲩ ϭⲉ ⲛⲁ ⲙⲉⲣⲁⲧⲉ ⲉ ⲁ ⲛ ϫⲉ ⲛⲟⲩⲛⲉ ⲉⲃⲟⲗ ϩⲛ̅ ⲧ ⲡⲓⲥⲧⲓⲥ ⲙⲁⲣ ⲛ̅ ⲡⲱⲧ̅ ⲉϩⲣⲁⲓ̈ ⲉ ⲧⲉ ⲕ ⲛⲱⲥⲓⲥ · ⲉⲃⲟⲗ ⲇⲉ ϩⲛ̅ ⲧⲉ ⲕⲛⲱⲥⲓⲥ ⲉϩⲟⲩⲛ ⲉ ⲧ ⲁⲅⲁⲡⲏ · ⲉⲃⲟⲗ ⲇⲉ ϩⲛ̅ ⲧⲁⲓ̈ ⲉ ⲧ ⲉⲕⲕⲗⲏⲣⲟⲛⲟⲙⲓⲁ ⲉⲧ ϩⲛ̅ ⲙ̅ ⲡⲏⲩⲉ · ⲙⲁⲣ ⲡ̅ ⲡⲣⲟⲥⲕⲁⲣⲧⲉⲣⲉⲓ̈ ⲉ ⲡⲉ ϣⲗⲏⲗ ⲛ̅ ⲑ ⲉ ⲉⲧ ⲥⲏϩ · Ⲛ ϣⲟⲟⲥ ⲕⲁⲛ ⲉ ⲙⲛ̅ ⲟⲩⲱⲛϣ̅ ϩⲁⲧⲏ ⲩ ⲥⲉ ⲣ̅ ⲟⲩϣⲏ̅ ⲛ̅ ⲣⲟⲉⲓⲥ ⲉⲧⲃⲉ ⲡⲉⲩ ⲟⲟϩⲉ ⲛ ⲉⲥⲟⲟⲩ · ⲕⲁⲛ ⲉ ⲙⲛ̅ ⲑⲏⲣⲓⲟⲛ ⲛⲉⲩ ϩⲟⲟⲣ ⲣⲟⲉⲓⲥ ϩⲁⲧⲏ ⲩ · Ⲉⲧⲃⲉ ⲡⲁⲓ̈ ⲛⲁⲛⲟⲩ ⲥ ⲉ ⲛⲁ ⲛⲁⲥⲧⲣⲉⲫⲉ ⲛ̅ ⲟⲩⲟⲉⲓϣ ⲛⲓⲙ · ⲕⲁⲛ ⲉ ⲙⲛ̅ ⲡⲓⲣⲁⲥⲙⲟⲥ ϩⲓϫⲱ ⲛ · ϩⲟⲙⲱⲥ ⲧ ⲕⲩⲙⲛⲁⲥⲓⲁ ⲛⲁ ⲡⲗⲁⲡⲧⲉⲓ ⲙ̅ⲙⲟ ⲕ ⲗⲁⲁⲩ ⲁⲛ · ⲁⲗⲗⲁ ⲛⲉ ⲕ ⲛⲁ ϯ ϩⲏⲩ ⲉ ⲡⲉ ϩⲟⲩⲟ̅ · ⲛⲓⲙ ⲛⲓⲙ ⲅⲁⲣ ⲡ ⲉⲧⲉ ⲛ ϥ̅ ⲛⲁ ϯ ϩⲏⲩ ⲁⲛ ⲉ ϥ ⲟ̅ ⲛ ⲟⲩϣⲏ ⲛ̅ ⲣⲟⲉⲓⲥ ϩⲓⲧⲙ̅ ⲡⲉ ϣⲗⲏⲗ · Ϣ̅ϣⲉ ⲟⲩⲛ ⲉⲣⲟ ⲛ ⲉ ⲧⲣⲉ ⲛ ⲣⲟⲉⲓⲥ ⲥⲁⲥⲁ ⲛⲓⲙ ϫⲉ ⲉ ⲛ ⲉ ⲟⲩ ⲕⲁⲕⲓⲁ ⲛ̅ ⲟⲩⲱϩ ϩⲛ̅ ⲧⲉⲛ ⲯⲩⲭⲏ · ⲉⲣϣⲁⲛ ⲟⲩ ⲯⲩⲭⲏ ⲅⲁⲣ ⲡϩ ⲛ̅ ϫⲓ ϯⲡⲉ ⲙ̅ ⲡ ⲛⲟⲃⲉ ⲛ ⲥ̅ ⲙⲟⲩⲛ ⲉⲃⲟⲗ ϩⲛ̅ ⲟⲩ ⲙⲛⲧ̅ ⲁⲛⲁⲓⲥⲑⲏⲧⲟⲥ ϣⲁ ⲥ ⲟⲩⲉϩ ⲟⲩ ⲛⲟϭ ⲙ̅ ⲡⲣⲟⲥ ⲑⲏⲕⲏ̅ ⲉϫⲙ̅ ⲡ ϣⲱⲛⲉ ⲙ̅ ⲡ ⲛⲟⲃⲉ · ⲛ̅ ⲑ ⲉ ⲅⲁⲣ ⲛ ⲟⲩ ϯⲕ̅ ⲛ̅ ⲕⲱϩⲧ̅ ⲉϥϣⲁⲛ ϫⲉⲣⲟ̅ ϩⲛ̅ ⲟⲩ ϩⲏⲗⲏ · ϣⲁ ϥ ⲣⲟⲕϩ ⲥ̅ ⲥⲁ ⲥⲁ ⲛⲓⲙ · ⲧⲁⲓ̈ ϩⲱⲱ ⲥ ⲧⲉ ⲑ ⲉ ⲛ̅ ⲧⲉ ⲫⲩⲥⲓⲥ ⲙ̅ ⲡ ⲛⲟⲃⲉ · ⲉⲥϣⲁⲛ ⲏϩ ⲛ̅ ⲣ̅ ϫⲟⲉⲓⲥ ⲉ ⲡ ⲗⲟⲅⲓⲥⲙⲟⲥ ⲛ̅ ⲧⲉ ⲯⲩⲭⲏ · ϣⲁ ⲥ ⲧⲁⲕⲟ̅ ⲛ̅ ⲧⲉ ⲯⲩⲭⲏ ⲧⲏⲣ ⲥ̅ · ⲁⲩⲱ ⲡ ⲕⲉ ⲥⲱⲙⲁ ⲛⲙ̅ⲙⲁ ⲥ · Ⲉⲧⲃⲉ ⲡⲁⲓ̈ ⲡ ⲉⲧ ⲉϣϣⲉ ⲡⲉ ⲉ ⲁ ⲛ ⲁⲡⲟⲧⲁⲥⲥⲉ ⲉ ⲕⲧⲟ̅ ⲉ ⲡⲁϩⲟⲩ ⲛ̅ ⲧ ⲁⲣⲭⲏ̅ ⲙ̅ ⲡ ⲛⲟⲃⲉ ⲙ̅ ⲡⲉ ⲥⲙⲟⲧ ⲛ ⲟⲩ ϩⲧⲟ̅ ⲛ ⲁⲧⲁⲕⲧⲱⲥ · ⲉϣϫⲉ ⲧⲛ̅ ⲛⲁ ϯ ⲗⲟⲅⲟⲥ ϩⲁ ⲟⲩ ϣⲁϫⲉ ⲛ ⲁⲣⲕⲟⲛ · ⲡⲟⲥⲟ ⲙⲁⲗⲗⲟⲛ ϩⲁ ⲛ ⲛⲟⲃⲉ ⲉⲧ ϫⲓ ⲉϩⲟⲩⲛ ⲉ ⲡ ⲙⲟⲩ · ⲙ̅ⲡⲣ̅ⲧⲣⲉ ⲡⲉ ϩⲗⲟϭ ⲛ̅ ⲛⲉ ϩⲃⲏⲩⲉ ⲙ̅ ⲡ ⲃⲓⲟⲥ ⲁⲡⲁⲧⲁ̅ ⲙ̅ⲙⲟ ⲛ̅ · Ⲛⲉ ϩⲃⲏⲩⲉ ⲅⲁⲣ ⲛ ⲛ̅ ⲣⲱⲙⲉ ⲥⲉ ϣⲟⲃⲉ ⲗⲁⲁⲩ ⲁⲛ ⲉ ϩⲉⲛ ⲣⲁⲥⲟⲩ ⲙⲛ̅ ϩⲉⲛ ϩⲁⲓⲃⲉⲥ · Ⲁⲩⲱ ⲟ ⲩ ⲟ̅ ⲛ̅ ⲑ ⲉ ⲛ ⲟⲩ ⲙⲟⲩ ⲛ̅ ⲥⲱⲣⲙ̅ ⲉ ϥ ⲥⲱⲕ · ⲙ̅ⲡⲣ̅ ⲣ̅ ϣⲡⲏⲣⲉ ⲛⲉ ⲭⲣⲏⲙⲁ ⲙⲛ̅ ⲟⲩ ⲙⲛⲧ̅ ⲣⲙ̅ⲙⲁⲟ̅ · ⲁⲗⲗⲁ ⲁⲛⲁⲩ ⲉ ⲑ ⲉ ⲉⲧ ⲟⲩ ⲡⲱⲱⲛⲉ ⲉ ⲃⲟⲗ ϩⲙ̅ ⲡⲁⲓ̈ ⲉ ⲡⲁⲓ̈ ⲁⲩⲱ ⲉⲃⲟⲗ ϩⲙ̅ ⲡⲉⲓ̈ ⲕⲉ ⲧ ⲉ ⲛⲉⲓ ⲕⲉ ⲟⲩⲁ · ⲉⲧⲃⲉ ⲡⲁⲓ̈ ⲡ ⲉⲧ ⲉϣϣⲉ ⲡⲉ ⲉ ⲕⲁⲧⲁⲫⲣⲟⲛⲉⲓ ⲙ̅ⲙⲟ ⲟⲩ · ϥ̅ ⲣⲱϣⲉ ⲅⲁⲣ ⲉⲙⲁⲧⲉ ⲛ̅ϭⲓ ⲡ ϣⲁϫⲉ ⲉⲧ ⲥⲏϩ ⲉⲧ ϫⲱ ⲙ̅ⲙⲟ ⲥ ϫⲉ ⲛⲉⲧⲛ̅ ⲛⲁⲩ ⲉⲣⲟ ⲟⲩ ϩⲉⲛ ⲡⲣⲟⲥ ⲟⲩⲟⲉⲓϣ ⲛⲉ · ⲛ ⲉⲧ ⲛ̅ ⲛⲁⲩ ⲇⲉ ⲉⲣⲟ ⲟⲩ ⲁⲛ ϩⲉⲛ ϣⲁ ⲉⲛⲉϩ ⲛⲉ · ⲛ ⲉⲧ ⲙ̅ⲙⲁⲩ ϩⲉⲛ ⲁⲧ ϩⲱϭⲃ̅ ⲛⲉ ϩⲉⲛ ⲁⲧ ⲧⲁⲕⲟ̅ ⲛⲉ · ⲥⲉ ϣⲟⲟⲡ ⲁⲛ ϩⲁ ⲙⲉⲧⲁⲃⲟⲗⲏ · Ⲙⲁⲣ ⲛ̅ ⲥⲡⲟⲩⲇⲁⲍⲉ ⲟⲩⲛ ⲉ ϫⲡⲟ̅ ⲛⲁ ⲛ ⲛ̅ ⲛⲁⲓ̈ · ⲙⲁⲣ ⲛ̅ ⲁⲅⲱⲛⲓⲍⲉ ⲉϫⲛ̅ ⲛⲁⲓ̈ · ⲙⲛ̅ ⲑ ⲉ ⲅⲁⲣ ⲉ ⲧⲣⲉ ⲛ ϫⲡⲉ ⲗⲁⲁⲩ ⲛⲁ ⲛ ϩⲛ̅ ⲛⲁⲓ̈ · ⲉⲛϣⲁⲛ ⲉⲓ̈ ⲉⲃⲟⲗ ϩⲙ̅ ⲡⲉⲓ̈ ⲃⲓⲟⲥ · Ⲕⲁⲓ ⲅⲁⲣ ⲙⲁⲣⲉ ϣⲟⲉⲓϫ ϫⲓ ⲕⲗⲟⲙ ⲉⲩϣⲁⲛ ⲕⲁ ⲡ ⲁⲅⲱⲛ ⲉⲃⲟⲗ · ⲉⲧⲃⲉ ⲡⲁⲓ̈ ⲙⲁⲣ ⲛ̅ ϩⲁⲣⲡⲁⲍⲉ ⲛⲁ ⲛ ⲙ̅ ⲡⲉ ⲕⲗⲟⲙ · ⲛ̅ ⲧⲛ̅ ⲣ̅ ⲃⲟⲗ ⲉ ⲡ ϣⲓⲡⲉ ⲙⲛ̅ ⲡ ⲟⲥⲉ · ⲡⲉϫⲁ ϥ ⲅⲁⲣ ϫⲉ ⲡ ⲉⲧⲉⲣⲉ ⲡⲉϥ ϩⲱⲃ ⲛⲁ ⲣⲱⲕ̅ϩ̅ ϥ ⲛⲁ ϯ ⲟⲥⲉ · Ⲁⲣⲁ̅ ⲟⲩ ⲁϣ ⲙ̅ ⲙⲓⲛⲉ ⲡⲉ ⲡⲉⲓ̈ ⲉⲣⲟ ⲛ̅ ⲕⲱϩⲧ̅ · ⲁⲣⲁ ⲟⲩ ⲁϣ ⲙ̅ ⲙⲓⲛⲉ ⲡⲉ ⲡ ⲕⲁⲕⲉ ⲉⲧ ϩⲓⲃⲟⲗ · ⲁⲣⲁ ⲟⲩ ⲁϣ ⲙ̅ ⲙⲓⲛⲉ ⲡⲉ ⲡ ⲙⲁ̅ ⲙ̅ ⲡ ⲣⲓⲙⲉ ⲙⲛ̅ ⲡ ϭⲁϩϭϩ̅ ⲛ̅ ⲛ ⲟⲃϩⲉ · ϫⲓ ⲛ̅ ⲛⲁⲓ̈ ⲉϩⲟⲩⲛ ⲉ ⲛⲉⲕ ϩⲏⲧ̅ · ⲛ ⲅ̅ ϩⲁⲣⲉϩ ⲉ ⲧⲉⲕ ⲯⲩⲭⲏ ⲉ ⲥ ⲟ̅ ⲙ̅ ⲡⲁⲣⲑⲉⲛⲟⲥ ϣⲁⲛⲧⲉ ⲡ̅ ⲡⲁⲧϣⲉⲗⲉⲉⲧ̅ ⲉⲓ̈ ϩⲙ̅ ⲡⲉϥ ⲉⲟⲟⲩ · Ⲯⲁⲗⲗⲉⲓ ϩⲱⲱ ⲕ ⲉ ⲕ ϫⲱ ⲙ̅ⲙⲟ ⲥ ϫⲉ ⲧⲁ ⲯⲩⲭⲏ̅ ϩⲛ̅ ⲛⲁ ϭⲓϫ ⲛ̅ ⲟⲩⲟⲉⲓϣ ⲛⲓⲙ · ⲁⲩⲱ ⲙ̅ⲡⲉ ⲓ̈ ⲣ̅ ⲡ ⲱⲃϣ̅ ⲙ̅ ⲡⲉⲕ ⲛⲟⲙⲟⲥ · ⲁⲩⲱ ⲁϫⲓ ⲥ ϫⲉ ⲛ̅ⲧⲟⲕ ⲉⲧ ⲛⲁ ⲧⲟⲩϫⲟ ⲓ̈ ⲉ ⲧ ϭⲟⲣϭⲥ̅ ⲛ ⲛ̅ ϭⲉⲣⲏϭ · ⲙⲁⲣⲉ ⲧⲉⲕ ⲗⲁⲙⲡⲁⲥ ϣⲱⲡⲉ ⲉ ⲥ ϫⲉⲣⲟ̅ · ⲙ̅ⲡⲣ̅ⲧⲣⲉ ⲩ ϩⲉ ⲉⲣⲟ ⲕ ⲉ ⲕ ⲟⲃϣ̅ · ⲕⲁⲛ ⲉϣϫⲉ ⲡ ϩⲓⲛⲏⲃ ϩⲟⲗϭ ⲛⲁϩⲣⲁ ⲕ ⲛ̅ ⲧⲉ ⲩϣⲏ̅ · ⲁⲗⲗⲁ ⲉⲓⲙⲉ ϫⲉ ⲙⲛ̅ ϩⲟⲗϭ ⲛ̅ ϩⲟⲩⲟ̅ ⲉ ⲛⲉ ⲯⲁⲗⲙⲟⲥ · Ⲡⲉϫⲁ ϥ ⲅⲁⲣ ⲛ̅ϭⲓ ⲡ̅ ⲡ ⲉⲧ̅ ⲟⲩⲁⲁⲃ ϫⲉ ⲁ ⲛⲉⲕ ϣⲁϫⲉ ϩⲗⲟϭ ϩⲛ̅ ⲧⲁ ϣⲟⲩⲱⲃⲉ ⲛ̅ ϩⲟⲩⲟ̅ ⲉ ⲩ ⲉⲃⲓⲱ̅ ⲉ ϥ ϩⲛ̅ ⲣⲱ ⲓ̈ · ⲙ̅ ⲙⲁⲣⲧⲩⲣⲟⲥ ϯ ⲛ̅ ⲛⲉⲩ ⲯⲩⲭⲏ ⲙ̅ⲙⲓⲛⲙ̅ⲙⲟ ⲟⲩ ϩⲁ ⲡ ⲣⲁⲛ ⲙ̅ ⲡ ⲛⲟⲩⲧⲉ · ⲁⲛⲟⲛ ϩⲱⲱ ⲛ ⲙⲁⲣ ⲛ̅ ⲉⲓ̈ⲛⲉ ⲉϩⲟⲩⲛ ⲛ̅ ⲧⲉⲛ ⲁⲥⲕⲏⲥⲓⲥ · Ⲁⲣⲓ ⲡ ⲙⲉⲉⲩⲉ ϫⲉ ⲁ ⲩ ⲡⲉⲣϣ̅ ϩⲉⲛ ϫⲃ̅ⲃⲉⲥ ⲛ̅ ⲕⲱϩⲧ̅ ϩⲁⲣⲟ ⲟⲩ ⲛ ⲙ̅ ⲙⲁⲣⲧⲩⲣⲟⲥ · ⲛ̅ⲧⲟⲕ ϩⲱⲱ ⲕ ⲙ̅ⲡⲣ̅ⲧⲣⲉ ⲡ ϩⲱⲃ ϣⲱⲡⲉ ⲉ ϥ ϩⲟⲣϣ̅ ⲛⲁϩⲣⲁ ⲕ · ⲉ ⲛ̅ⲕⲟⲧⲕ̅ ϩⲓ ⲡ ⲉⲥⲏⲧ̅ · ⲉϣϫⲉ ϣⲁⲣⲉ ⲧⲉⲕ ⲧⲁⲡⲣⲟ ⲣ̅ ⲥⲧⲟⲓ̈ ⲁⲩⲱ ⲛ ⲥ̅ ⲥⲓϣⲉ ϩⲁ ⲧ ⲛⲏⲥⲧⲓⲁ · ⲁⲗⲗⲁ ⲡ ⲉⲛⲧ ⲁ ϥ ⲧⲁⲙⲓⲉ ⲡⲉ ϩⲗⲟϭ ⲙ̅ ⲡ ⲉⲃⲓⲱ̅ · ⲁ ϥ ϫⲓ ϯⲡⲉ ⲙ̅ ⲡ ⲥⲓϣⲉ ϩⲁⲣⲟ ⲕ · Ⲕⲁⲛ ⲉϣϫⲉ ⲁ ⲕ ⲣⲓⲙⲉ ⲛ̅ ⲟⲩ ⲥⲟⲡ̅ ⲉϫⲛ̅ ⲛⲉⲕ ⲛⲟⲃⲉ · ⲁⲗⲗⲁ ⲙ̅ⲡⲁⲧ ⲕ̅ ⲣ̅ ⲑ ⲉ ⲙ̅ ⲡⲁⲩⲗⲟⲥ ⲉ ϥ ⲣⲓⲙⲉ ⲉϫⲙ̅ ⲡ ⲟⲩϫⲁⲓ̈ ⲛ̅ ϩⲉⲛ ⲕⲟⲟⲩⲉ ⲙⲁⲣ ⲛ̅ ⲡⲁⲣⲁⲕⲁⲗⲉⲓ ϭⲉ ⲛ̅ ⲛⲉⲛ ⲉⲣⲏⲩ ϩⲛ̅ ⲛⲉⲓ̈ ϣⲁϫⲉ · ϣⲁⲁ ⲟⲩ ⲕⲟⲩⲓ̈ ⲛ̅ ⲟⲩⲟⲉⲓϣ ⲡⲉ ⲡ ϩⲓⲥⲉ · ⲧ ⲁⲛⲁⲡⲁⲩⲥⲓⲥ ϩⲱⲱ ⲥ ⲟⲩ ϣⲁ ⲉⲛⲉϩ ⲧⲉ · Ϫⲣⲟ̅ ⲉ ⲡ ϩⲓⲥⲉ ϩⲓⲧⲛ̅ ⲑ ⲉⲗⲡⲓⲥ · ⲡⲉϫⲁ ϥ ⲅⲁⲣ ϫⲉ ⲧⲉ ⲑⲗⲓⲯⲓⲥ ⲉ ⲥ ⲣ̅ ϩⲱⲃ ⲉ ⲩ ϩⲩⲡⲟⲙⲟⲛⲏ · ⲑ ⲩⲡⲟⲙⲟⲛⲏ ⲇⲉ ⲟⲩ ϩⲉⲗⲡⲓⲥ · ⲑ ⲉⲗⲡⲓⲥ ⲇⲉ ⲙⲉ ⲥ ϫⲓ ϣⲓⲡⲉ · ⲙⲉⲉⲩⲉ ⲉⲃⲟⲗ ϫⲉ ⲑ ⲏⲇⲟⲛⲏ ⲙⲉⲛ ⲟⲩ ⲡⲣⲟⲥ ⲟⲩ ⲁⲡⲣⲏⲧⲉ ⲧⲉ · ⲧ ⲕⲟⲗⲁ ⲥⲓⲥ ⲇⲉ ϩⲱⲱ ⲥ ⲟⲩ ϣⲁ ⲉⲛ̅ⲉϩ ⲧⲉ · ⲡⲁⲣⲉⲧⲉⲓ ⲙ̅ ⲡⲉ ϩⲗⲟϭ ⲛ̅ ⲑ ⲏⲇⲟⲛⲏ · ⲉⲧⲃⲉ ⲡⲉ ⲙⲕⲁϩ ⲛ̅ ϩⲏⲧ̅ ⲛ ⲧ̅ ⲕⲟⲗⲁⲥⲓⲥ · ⲙ̅ⲡⲣ̅ⲧⲣⲉ ⲡ ⲇⲓⲁⲃⲟⲗⲟⲥ ⲭⲣⲱ̅ ⲛ ⲛ̅ⲉⲛ ⲙⲉⲗⲟⲥ ⲛ̅ ⲑ ⲉ ⲛ̅ ϩⲉⲛ ⲥⲟⲟⲧⲉ · ϩⲁⲣⲉϩ ⲉⲣⲟ ⲕ ⲙ̅ⲡⲣ̅ⲧⲣⲉ ϥ ϫⲟⲧ ⲕ̅ ϩⲓⲧⲙ̅ ⲡ ⲥⲟⲧⲉ ⲙ̅ ⲡ ⲗⲓⲃⲉ ⲛ̅ ⲑ ⲏ : Ⲕ ⲥⲟⲟⲩⲛ ⲅⲁⲣ ϫⲉ ⲙⲛ̅ⲛ̅ⲥⲁ ⲧⲣⲉ ⲡ ⲗⲁⲟⲥ ϫⲓⲟⲟⲣ ⲛ̅ ⲑ ⲁⲗⲁⲥⲥⲁ ⲙ̅ⲡ ⲟⲩ ⲱⲙⲥ̅ · ⲁⲩⲱ ⲙⲥ̅ ⲇⲉ ϩⲱⲱ ϥ ϥ ϩⲓ ϫⲙ̅ · ⲡ ⲕⲁϩ ϩⲓⲧⲙ̅ ⲡ ⲗⲓⲃⲉ ⲛ ⲑ ⲏ · ϭⲱϣⲧ̅ ⲉ ⲡ ϩⲓⲥⲉ ⲛ̅ ⲛ ⲉⲧ ⲙ̅ⲙⲁⲩ ⲛ ⲅ̅ ⲡⲱⲧ̅ ⲉⲃⲟⲗ ⲛ̅ ⲧⲉⲩ ϭⲓⲛ ϩⲉ̅ · ⲉϣϫⲉ ⲙ̅ⲡⲉ ⲡ ⲛⲟⲩⲧⲉ ϯ ⲥⲟ̅ ⲉ ⲛⲉⲕ ⲗⲁⲟⲥ ⲉⲧⲉ ⲛ ⲉⲧ ⲙ̅ⲙⲁⲩ ⲛⲉ · ϥ ⲛⲁ ϯ ⲥⲟ̅ ϩⲱⲱ ⲕ ⲁⲛ ⲉⲣⲟ ⲕ ⲉⲕϣⲁⲛ ⲣ̅ ⲁⲙⲉⲗⲏⲥ · Ⲉⲕϣⲁⲛ ⲁⲅⲱⲛⲓⲍⲉ ϭⲉ ϩⲙ̅ ⲡⲉⲕ ϩⲏⲧ ⲧⲏⲣ ϥ̅ · ϩⲛ̅ ⲟⲩ ⲡⲓⲥⲧⲓⲥ ⲉ ⲥ ⲟⲩⲟϫ · ⲕ ⲛⲁ ⲉⲩⲫⲣⲁⲛⲉ ϩⲙ̅ ⲡ ⲣⲁϣⲉ ⲙⲛ̅ ⲡ ⲧⲉⲗⲏⲗ ⲛ̅ ϣⲁ ⲉⲛⲉϩ · Ⲡⲣⲟⲥⲉⲭⲉ ϭⲉ ⲟⲩⲛ ⲛ̅ ⲛⲁⲩ ⲛⲓⲙ ⲉ ⲛⲉⲓ̈ ⲥⲃⲟⲟⲩⲉ ⲉⲧ ⲙⲏϩ ⲛ ⲟⲩϫⲁⲓ̈ ⲛ ⲅ̅ ϩⲁⲣⲉϩ ⲉⲣⲟ ⲟⲩ · ⲛ ⲅ̅ ϫⲟⲕ ⲟⲩ ⲉⲃⲟⲗ ϫⲉⲕⲁⲥ ⲉⲣⲉ ⲧⲉ ⲧⲣⲓⲁⲥ ⲉⲧ ⲟⲩⲁⲁⲃ ϫⲓ ⲉⲟⲟⲩ ϩⲣⲁⲓ̈ ⲛ̅ϩⲏⲧ ⲕ̅ ⲡ ⲓⲱⲧ̅ ⲙⲛ̅ ⲡ ϣⲏⲣⲉ ⲙⲛ̅ ⲡⲉ ⲡⲛⲁ̅ ⲉⲧ ⲟⲩⲁⲁⲃ ϫⲓⲛ ⲛ̅ ⲧⲉⲛⲟⲩ ⲁⲩⲱ ⲛ̅ ⲟⲩⲟⲉⲓϣ ⲛⲓⲙ ϣⲁⲁ ⲛ ⲁⲓⲱⲛ ⲧⲏⲣ ⲟⲩ ⲛ ⲁⲓⲱⲛ ϩⲁⲙⲏⲛ : ◈ ◈ ◈ ◈ ◈ ◈ ◈ ◈ — — — — — — — — ⲁⲡⲁ ⲓ̈ⲱⲁⲛⲛⲟⲩ ⲁⲣⲭⲏⲉⲡⲓⲥⲕⲟⲡⲟⲩ · — — — — — — — —
