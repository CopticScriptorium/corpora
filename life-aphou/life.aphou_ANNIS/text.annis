0	0	sText1	ⲡ ⲃⲓⲟⲥ ⲛ ⲁⲡⲁ ⲁⲫⲟⲩ ⲡ ⲁⲛⲁⲭⲱⲣⲓⲧⲏⲥ ⲁⲩⲱ ⲡ ⲉⲡⲓⲥⲕⲟⲡⲟⲥ ⲙ ⲡⲉⲙϫⲉ ⲛ ⲥⲟⲩ ϫⲟⲩⲧ ⲟⲩⲉ ⲛ ⲑ ⲟⲟⲩⲧ ⲙⲛⲛⲥⲁ ⲛⲁⲓ ⲟⲩ ⲁⲛⲁⲅⲕⲁⲓⲟⲛ ⲡⲉ ⲉ ⲧⲣⲉ ⲛ ⲣ ⲡ ⲙⲉⲉⲩⲉ ⲙ ⲡ ⲉⲡⲓⲥⲕⲟⲡⲟⲥ ⲉⲧ ⲟⲩⲁⲁⲃ ⲡⲁⲓ ⲉⲣⲉ ⲡⲉϥ ⲣⲁⲛ ⲙⲉⲛ ϩⲛ ⲛ ⲣⲱⲙⲉ ⲡⲉ ⲁⲫⲟⲩ ⲉ ⲩ ⲙⲟⲩⲧⲉ ⲟⲛ ⲉⲣⲟ ϥ ϩⲛ ⲛ ⲣⲱⲙⲉ ϫⲉ ⲡ ⲉⲧ ϭⲙϭⲟⲙ ϣⲟⲣⲡ ⲙⲉⲛ ⲛⲉ ⲁ ϥ ϣⲱⲡⲉ ϩⲁ ⲑ ⲩⲡⲟⲧⲁⲅⲏ ⲛ ϩⲉⲛ ⲣⲱⲙⲉ ⲛ ⲥⲱⲧⲡ ⲁⲩⲱ ⲙ ⲡⲓⲥⲧⲟⲥ ⲛⲁⲓ ϩⲱ ⲟⲩ ⲟⲛ ⲛⲧ ⲁ ⲩ ⲧⲁϩⲉ ϩⲟⲓⲛⲉ ϩⲛ ⲙ ⲙⲁⲑⲏⲧⲏⲥ ⲛ ⲛ ⲁⲡⲟⲥⲧⲟⲗⲟⲥ ⲁ ϥ ⲁⲛⲁⲥⲧⲣⲉⲫⲉ ⲇⲉ ⲕⲁⲧⲁ ⲡⲉⲩ ⲃⲓⲟⲥ ⲛ ⲥⲉⲙⲛⲟⲛ ⲙⲛⲛⲥⲁ ⲧⲣⲉ ⲩ ⲛⲕⲟⲧⲕ ⲇⲉ ⲁ ϥ ϣⲱϫⲡ ⲙⲁⲩⲁⲁ ϥ ⲉ ϥ ⲥⲟⲟⲩⲛ ⲙⲙⲁⲧⲉ ⲛ ⲟⲩ ⲥⲟⲛ ⲡⲁⲓ ϩⲱⲱ ϥ ⲟⲛ ⲛⲧ ⲁ ϥ ϫⲓ ⲥⲃⲱ ⲉ ⲧ ϭⲓⲛ ⲃⲱⲕ ⲉϩⲣⲁⲓ ⲉ ⲧ ⲡⲉ ⲛⲙⲙⲁ ϥ ⲉⲃⲟⲗ ϩⲓⲧⲟⲟⲧ ⲟⲩ ⲁ ϥ ⲣ ⲁⲛⲁ ϥ ⲇⲉ ⲛ ⲁⲫⲟⲩ ⲉ ⲱⲛϩ ϩⲛ ⲟⲩ ⲃⲓⲟⲥ ⲛ ⲧⲉⲓ ⲙⲓⲛⲉ ⲁ ϥ ⲕⲁⲁ ϥ ⲕⲁϩⲏⲩ ⲛ ⲛⲉϥ ϩⲟⲓⲧⲉ ⲁ ϥ ⲙⲟⲣ ϥ ⲛ ⲟⲩ ϣⲁⲁⲣ ⲉϫⲛ ⲧⲉϥ ϯⲡⲉ ⲁ ϥ ϭⲱ ⲉ ϥ ϣⲟⲟⲡ ⲙⲛ ⲛ ϣⲟϣ ϩⲛ ⲧ ⲉⲣⲏⲙⲟⲥ ⲉⲣⲉ ⲡⲉ ϩⲟⲟⲩ ⲙⲛ ⲧⲉ ⲩϣⲏ ϣⲟⲟⲡ ⲛⲁ ϥ ⲛ ⲥⲩⲛⲁⲝⲓⲥ ⲧⲉϥ ⲧⲣⲟⲫⲏ ⲇⲉ ⲛ ⲉ ⲥ ϣⲟⲟⲡ ⲛⲁ ϥ ⲡⲣⲟⲥ ⲧ ϭⲓⲛ ⲱⲛϩ ⲛ ⲛ ⲉⲧ ⲙⲙⲁⲩ ⲁⲩⲱ ⲛⲉ ϥ ⲧⲟⲛⲧⲛ ⲙⲙⲟ ϥ ⲉⲣⲟ ⲟⲩ ⲛϭⲓ ⲡ ⲉⲧ ⲫⲟⲣⲉⲓ ⲙ ⲡ ⲥⲱⲙⲁ ⲛ ⲧ ⲙⲛⲧ ϭⲱⲃ ⲛ ⲛ ⲣⲱⲙⲉ ϫⲓ ⲛⲧ ⲁ ⲩ ⲥⲟⲧ ϥ ⲅⲁⲣ ⲛϭⲓ ⲛ ⲁ[ⲗⲁϭ] ⲛⲧ ⲙⲛⲧ ϣⲏⲣⲉ ϣⲏⲙ ⲛⲧ ⲁ ϥ ⲁⲣⲭⲉⲓ ⲉ ⲡⲉⲓ ⲃⲓⲟⲥ ⲛ ⲧⲉⲓ ⲙⲓⲛⲉ ⲛⲉ ϣⲁ ϥ ⲁⲡⲁⲛⲧⲁ ⲇⲉ ⲙ ⲡ ⲥⲟⲛ ⲛⲧ ⲁ ⲛ ϣⲣⲡ ϣⲁϫⲉ ⲉⲣⲟ ϥ ⲛ ⲟⲩⲁ ⲧⲉ ⲣⲟⲙⲡⲉ ⲛ ϥ ⲧⲁⲙⲟ ϥ ⲉ ⲡⲉ ϩⲟⲟⲩ ⲙ ⲡ ⲧⲁϣⲉ ⲟⲉⲓϣ ⲉⲧ ⲟⲩⲁⲁⲃ ⲁⲩⲱ ⲛⲉ ϣⲁ ϥ ⲉⲓ ⲉⲃⲟⲗ ⲉⲣⲉ ⲟⲩ ϣⲧⲏⲛ ⲙ ⲡⲁⲅⲁⲛⲟⲥ ⲧⲟ ϩⲓⲱⲱ ϥ ⲛ ϥ ⲥⲱⲧⲙ ⲉ ⲡ ⲧⲁϣⲉ ⲟⲉⲓϣ ⲙ ⲡ ⲡⲁⲥⲭⲁ ϩⲛ ⲧ ⲉⲕⲕⲗⲏⲥⲓⲁ ⲙ ⲡⲉⲙϫⲉ ⲁⲩⲱ ⲛⲉ ⲙⲉⲣⲉ ⲗⲁⲁⲩ ⲥⲟⲩⲱⲛ ϥ ⲡⲉ ϣⲁⲛⲧ ϥ ⲉⲓ ⲉϩⲣⲁⲓ ⲉ ⲡⲉϥ ⲙⲁ ⲛⲉ ϥ ϣⲟⲟⲡ ⲇⲉ ⲡⲉ ⲛ ⲧⲉⲓ ϩⲉ ϣⲁⲛⲧ ϥ ⲁⲣⲭⲉⲓ ⲉ ⲧ ⲙⲛⲧ ϩⲗⲗⲟ ⲁⲩⲱ ⲛⲉ ϥ ϭⲙϭⲟⲙ ⲡⲉ ⲡⲁⲣⲁ ⲛ ⲧⲃⲛⲟⲟⲩⲉ ⲉⲧ ϥ ⲙⲟⲟϣⲉ ⲛⲙⲙⲁ ⲩ ⲛⲁⲓ ⲙⲉⲛ ⲁ ⲩ ⲥⲟⲩⲱⲛ ϥ ⲛ ⲑ ⲉ ⲛ ⲟⲩ ϣⲃⲏⲣ ⲁⲩⲱ ⲟⲛ ⲛⲉ ⲩ ⲙⲉ ⲙⲙⲟ ϥ ⲛ ⲑ ⲉ ⲛ ⲟⲩ ϣⲱⲥ ⲉ ⲩ ϯ ⲙⲧⲟⲛ ⲛⲁ ϥ ⲉⲙⲁⲧⲉ ⲛ ⲑ ⲉ ⲛ ϩⲉⲛ ⲣⲱⲙⲉ ⲛ ⲗⲟⲅⲓⲕⲟⲥ ϩⲱⲥ ⲛⲧ ⲁ ⲩ ⲧⲟϣ ⲟⲩ ⲛⲁ ϥ ⲉⲃⲟⲗ ϩⲓⲧⲛ ⲧⲉ ⲡⲣⲟⲛⲟⲓⲁ ⲉⲧ ⲟⲩⲁⲁⲃ ⲉⲃⲟⲗ ϫⲉ ⲁ ⲩ ⲛⲁⲩ ⲉ ⲡ ⲙⲁⲉⲓⲛ ⲙ ⲡⲉⲩ ϫⲟⲉⲓⲥ ⲉ ϥ ⲧⲟ ϩⲓⲱⲱ ϥ ϩⲛ ⲧⲉ ⲡⲣⲱ ⲙⲉⲛ ⲛⲉ ϣⲁ ⲩ ⲕⲧⲟ ⲡⲉ ⲉϩⲟⲩⲛ ⲉⲣⲟ ϥ ϩⲱⲥⲧⲉ ⲛ ϥ ϩⲙⲟⲙ ϩⲛ ⲧⲉⲩ ⲙⲏⲧⲉ ⲛ ⲑ ⲉ ⲙ ⲡ ⲉⲧ ϣⲟⲟⲡ ϩⲛ ⲟⲩ ⲥⲕⲏⲡⲏ ⲉⲧⲃⲉ ⲧ ⲁϣⲏ ⲛ ⲛ ⲛⲓϥⲉ ⲉⲧ ⲧⲁϩⲟ ⲙⲙⲟ ϥ ⲁⲩⲱ ⲡ ϣⲱⲙ ⲟⲛ ϩⲟⲙⲟⲓⲱⲥ ⲛⲉ ϣⲁ ⲩ ⲣϩⲁⲓⲃⲉⲥ ⲉⲣⲟ ϥ ⲉϥϣⲁⲛ ϣⲱⲛⲉ ⲇⲉ ⲟⲛ ⲛ ⲟⲩ ϩⲟⲟⲩ ⲛ ϥ ⲧⲙⲉ ϣ ϭⲙϭⲟⲙ ⲉ ⲙⲟⲟϣⲉ ⲛⲥⲱ ⲟⲩ ⲉ ⲩ ⲛⲁ ⲃⲱⲕ ⲉ ⲟⲩⲱⲙ ⲛ ⲉ ϣⲁⲣⲉ ϩⲟⲓⲛⲉ ϣⲱϫⲡ ϩⲁϩⲧⲏ ϥ ⲉ ⲙⲉ ⲩ ⲕⲁⲁ ϥ ⲙⲁⲩⲁⲁ ϥ ⲛⲧⲉ ⲡ ⲕⲉ ⲥⲉⲉⲡⲉ ⲟⲛ ⲃⲱⲕ ⲛ ⲥⲉ ⲙⲟⲟⲛⲉ ⲁⲩⲱ ⲛ ⲥⲉ ⲉⲓⲛⲉ ⲛⲁ ϥ ϩⲛ ⲧⲉⲩ ⲧⲁⲡⲣⲟ ⲛ ⲛ ⲉⲧ ϥ ⲛⲁ ⲟⲩⲟⲙ ⲟⲩ ⲛⲁ ⲓ ⲇⲉ ⲛⲧ ⲁ ϥ ϩⲟⲙⲟⲗⲟⲅⲉⲓ ⲙⲙⲟ ⲟⲩ ϫⲓ ⲛⲧ ⲁ ϥ ⲣ ⲉⲡⲓⲥⲕⲟⲡⲟⲥ ⲉⲃⲟⲗ ϫⲉ ⲁ ⲩ ⲙⲏⲏϣⲉ ϩⲛ ⲛⲉ ⲥⲛⲏⲩ ϩⲉⲧϩⲱⲧ ϥ ⲉⲧⲃⲉ ⲧⲉⲓ ⲁⲛⲁⲥⲧⲣⲟⲫⲏ ϫⲉ ⲉⲧⲃⲉ ⲁϣ ⲛ ⲁⲓⲧⲓⲁ ⲁ ⲕ ⲡⲟⲗⲓⲧⲉⲩⲉ ⲛ ⲧⲉⲓ ϩⲉ ⲛⲧⲟϥ ⲇⲉ ⲁ ϥ ϫⲱ ⲉⲣⲟ ⲟⲩ ⲛ ⲛⲁⲓ ϫⲉ ⲁⲛⲟⲕ ⲙⲉⲛ ϯ ϣⲁⲁⲧ ⲉⲙⲁⲧⲉ ⲡⲗⲏⲛ ⲁ ⲓ ⲥⲱⲧⲙⲉ ⲡ ⲙⲁⲕⲁⲣⲓⲟⲥ ⲇⲁⲩⲉⲓⲇ ⲉ ϥ ϫⲱ ⲙⲙⲟ ⲥ ⲛⲛⲁϩⲣⲙ ⲡ ⲛⲟⲩⲧⲉ ϫⲉ ⲁⲛⲟⲕ ⲇⲉ ⲁ ⲓ ⲣ ⲑ ⲉ ⲛ ⲛⲓ ⲧⲃⲛⲏ ⲛⲛⲁϩⲣⲁ ⲕ ⲁ ⲓ ⲥⲱⲧⲙ ⲟⲛ ⲉⲧⲃⲉ ⲏⲥⲁⲓⲁⲥ ϫⲉ ⲁ ϥ ⲙⲟⲟϣⲉ ⲉ ϥ ⲕⲏⲕ ⲁϩⲏⲩ ⲁⲩⲱ ⲧ ⲕⲉ ϭⲟⲟⲩⲛⲉ ⲉⲧ ⲙⲏⲣ ⲙⲙⲟ ϥ ⲉϫⲛ ⲧⲉϥ ϯⲡⲉ ⲁ ϥ ⲧⲣⲉ ϥⲃⲟⲗⲥ ⲉⲃⲟⲗ ⲡⲉⲛ ⲥⲱⲧⲏⲣ ⲇⲉ ⲟⲛ ⲡ ϫⲟⲉⲓⲥ ⲙ ⲡ ⲧⲏⲣ ϥ ⲁ ⲓ ⲟϣϥ ϩⲙ ⲡ ⲕⲁⲧⲁ ⲙⲁⲣⲕⲟⲥ ⲉ ϥ ϫⲱ ⲙⲙⲟ ⲥ ϫⲉ ⲛⲉ ϥ ϣⲟⲟⲡ ⲡⲉ ⲙⲛ ⲛⲉ ⲑⲏⲣⲓⲟⲛ ⲉϣϫⲉ ⲁ ⲡ ⲛⲟⲩⲧⲉ ϭⲉ ⲙⲛ ⲛⲉϥ ⲡ ⲉⲧ ⲟⲩⲁⲁⲃ ⲃⲱⲕ ϩⲛ ⲛⲓ ϩⲓⲥⲉ ⲧⲏⲣ ⲟⲩ ⲉⲧⲃⲏⲏⲧ ⲡⲟⲥⲟⲙⲁⲗⲗⲟⲛ ⲁⲛⲟⲕ ⲡⲉⲓ ⲉⲃⲓⲏⲛ ⲁ ⲥ ϣⲱⲡⲉ ⲇⲉ ⲉⲧⲓ ⲉ ϥ ϣⲟⲟⲡ ⲙⲛ ⲛⲉ ⲑⲏⲣⲓⲟⲛ ⲉ ⲧⲣⲉ ϥ ⲉⲓ ⲉⲃⲟⲗ ⲉ ⲡ ⲧⲁϣⲉ ⲟⲉⲓϣ ⲙ ⲡ ⲡⲁⲥⲭⲁ ⲉⲧ ⲟⲩⲁⲁⲃ ⲁ ϥ ⲥⲱⲧⲙ ⲇⲉ ⲉ ⲩ ⲗⲉⲝⲓⲥ ⲛ ⲥ ⲥⲩⲙⲫⲱⲛⲉⲓ ⲁⲛ ⲙⲛ ⲡ ⲥⲟⲟⲩⲛ ⲙ ⲡⲉ ⲡⲛⲉⲩⲙⲁ ⲉⲧ ⲟⲩⲁⲁⲃ ϩⲱⲥⲧⲉ ⲛ ϥ ϣⲧⲟⲣⲧⲣ ⲉⲙⲁⲧⲉ ⲉϫⲙ ⲡ ϣⲁϫⲉ ⲕⲁⲓ ⲅⲁⲣ ⲟⲩⲟⲛ ⲛⲓⲙ ⲛⲧ ⲁ ⲩ ⲥⲟⲧⲙⲉϥ ⲁ ⲩ ⲗⲩⲡⲏ ⲁⲩⲱ ⲁ ⲩ ϣⲧⲟⲣⲧⲣ ϩⲱ ⲟⲩ ⲡⲗⲏⲛ ⲡ ⲁⲅⲅⲉⲗⲟⲥ ⲙ ⲡ ϫⲟⲉⲓⲥ ⲁ ϥ ⲟⲩⲉϩ ⲥⲁϩⲛⲉ ⲙ ⲡ ⲙⲁⲕⲁⲣⲓⲟⲥ ⲁⲫⲟⲩ ⲉ ⲧⲙ ⲧⲣⲉ ϥ ⲁⲙⲉⲗⲉⲓ ⲉ ⲡ ϣⲁϫⲉ ⲉ ϥ ϫⲱ ⲙⲙⲟ ⲥ ⲛⲁ ϥ ϫⲉ ⲁ ⲩ ⲧⲟϣ ⲕ ⲉⲃⲟⲗ ϩⲓⲧⲙ ⲡ ϫⲟⲉⲓⲥ ⲉ ⲧⲣⲉ ⲕ ⲃⲱⲕ ϣⲁ ⲣⲁⲕⲟⲧⲉ ⲛ ⲅ ⲧⲁϩⲉ ⲡⲉⲓ ϣⲁϫⲉ ⲉⲣⲁⲧ ϥ ⲡ ϣⲁϫⲉ ⲇⲉ ⲉⲧ ⲙⲙⲁⲩ ⲛⲉ ⲟⲩ ⲧⲓⲙⲓⲛⲉ ⲡⲉ ϩⲱⲥ ϫⲉ ⲉ ϥ ϫⲓⲥⲉ ⲙ ⲡ ⲉⲟⲟⲩ ⲙ ⲡ ⲛⲟⲩⲧⲉ ϩⲙ ⲡ ϣⲁϫⲉ ⲁ ϥ ⲣ ⲡ ⲙⲉⲉⲩⲉ ⲛ ⲧ ⲙⲛⲧ ϭⲱⲃ ⲛ ⲛ ⲣⲱⲙⲉ ⲁⲩⲱ ⲡⲉϫⲁ ϥ ⲛϭⲓ ⲡ ⲉⲧ ϩⲩⲡⲟⲅⲟⲣⲉⲩⲉ ϫⲉ ⲛ ⲧⲁⲓ ⲁⲛ ⲧⲉ ⲑ ⲓⲕⲱⲛ ⲙ ⲡ ⲛⲟⲩⲧⲉ ⲧⲁⲓ ⲁⲛⲟⲛ ⲉⲧ ⲛ ⲫⲟⲣⲉⲓ ⲙⲙⲟ ⲥ ⲁⲛⲟⲛ ⲛ ⲣⲱⲙⲉ ⲛⲧⲉⲣⲉ ϥ ⲥⲱⲧⲙ ⲇⲉ ⲉ ⲛⲁⲓ ⲛϭⲓ ⲡ ⲙⲁⲕⲁⲣⲓⲟⲥ ⲁⲫⲟⲩ ⲁ ϥ ⲙⲟⲩϩ ⲉⲃⲟⲗ ϩⲙ ⲡⲉ ⲡⲛⲉⲩⲙⲁ ⲉⲧ ⲟⲩⲁⲁⲃ ⲁⲩⲱ ⲁ ϥ ⲁⲡⲟⲇⲏⲙⲉⲓ ⲉ ⲧ ⲡⲟⲗⲓⲥ ⲣⲁⲕⲟⲧⲉ ⲉ ϥ ⲫⲟⲣⲉⲓ ⲛ ⲟⲩ ϣⲧⲏⲛ ⲙ ⲡⲗϭⲉ ⲁ ϥ ⲁϩⲉ ⲇⲉ ⲉⲣⲁⲧ ϥ ⲛϭⲓ ⲡ ⲙⲁⲕⲁⲣⲓⲟⲥ ⲁⲡⲁ ⲁⲫⲟⲩ ϩⲓⲣⲙ ⲡ ⲣⲟ ⲙ ⲡ ⲉⲡⲓⲥⲕⲟⲡⲓⲟⲛ ⲛ ϣⲟⲙⲧ ⲛ ϩⲟⲟⲩ ⲁⲩⲱ ⲙⲡⲉ ⲗⲁⲁⲩ ϫⲓⲧ ϥ ⲛⲁ ϥ ⲉϩⲟⲩⲛ ⲉ ⲩ ⲛⲁⲩ ⲉ ⲡ ⲣⲱⲙⲉ ⲉϣϫⲉ ⲟⲩ ϩⲓⲇⲓⲱⲧⲏⲥ ⲡⲉ ⲙⲛⲛⲥⲁ ⲛⲁⲓ ⲁ ϥ ϯ ϩⲧⲏ ϥ ⲉⲣⲟ ϥ ⲛϭⲓ ⲟⲩⲁ ⲛ ⲛⲉ ⲕⲗⲏⲣⲓⲕⲟⲥ ⲁ ϥ ⲛⲁⲩ ⲉ ⲧⲉϥ ϩⲩⲡⲟⲙⲟⲛⲏ ⲁ ϥ ⲁⲓⲥⲑⲁⲛⲉ ϫⲉ ⲟⲩ ⲣⲱⲙⲉ ⲛⲧⲉ ⲡ ⲛⲟⲩⲧⲉ ⲡⲉ ⲁⲩⲱ ⲁ ϥ ⲃⲱⲕ ⲉϩⲟⲩⲛ ⲁ ϥ ⲧⲁⲙⲉ ⲡ ⲁⲣⲭⲓⲉⲡⲓⲥⲕⲟⲡⲟⲥ ϫⲉ ⲉⲓⲥ ⲟⲩ ⲣⲱⲙⲉ ⲛ ϩⲏⲕⲉ ϩⲓⲣⲙ ⲡ ⲣⲟ ⲉ ϥ ϫⲱ ⲙⲙⲟ ⲥ ϫⲉ ⲉ ⲓ ⲟⲩⲱϣ ⲉ ⲁⲡⲁⲛⲧⲁ ⲉⲣⲟ ⲕ ⲁⲛⲟⲛ ⲇⲉ ⲙ ⲡⲉ ⲛⲉ ϣ ⲧⲟⲗⲙⲁ ⲉ ⲛⲧ ϥ ⲛⲁ ⲕ ⲉϩⲟⲩⲛ ⲉⲡⲉⲓⲇⲏ ⲙⲛ ϩⲃⲥⲱ ϩⲓⲱⲱ ϥ ⲉ ϥ ⲧⲁⲉⲓⲏⲩ ⲛ ⲧⲉ ⲩⲛⲟⲩ ⲇⲉ ⲉϣϫⲉ ⲛⲧ ⲁ ⲩ ⲕⲓⲙ ⲉⲣⲟ ϥ ϩⲓⲧⲙ ⲡ ⲛⲟⲩⲧⲉ ⲁ ϥ ⲟⲩⲉϩ ⲥⲁϩⲛⲉ ⲉ ⲧⲣⲉ ⲩ ϫⲓⲧ ϥ ⲛⲁ ϥ ⲉϩⲟⲩⲛ ⲛⲧⲉⲣⲉ ϥ ⲁϩⲉ ⲇⲉ ⲉⲣⲁⲧ ϥ ⲙ ⲡⲉϥ ⲙⲧⲟ ⲉⲃⲟⲗ ⲁ ϥ ϫⲛⲟⲩ ϥ ⲉ ⲧ ⲁⲓⲧⲓⲁ ⲁ ϥ ⲟⲩⲱϣⲃ ϫⲉ ⲙⲁⲣⲉ ⲡⲁ ϫⲟⲓⲥ ⲡ ⲉⲡⲓⲥⲕⲟⲡⲟⲥ ⲥⲱⲧⲙ ⲉ ⲡ ϣⲁϫⲉ ⲙ ⲡⲉϥ ϩⲙϩⲁⲗ ϩⲛ ⲟⲩ ⲁⲅⲁⲡⲏ ⲙⲛ ⲟⲩ ⲁⲛⲟⲭⲏ ⲡⲉϫⲁ ϥ ⲛⲁ ϥ ϫⲉ ⲁϫⲓ ϥ ⲁ ϥ ⲟⲩⲱϣⲃ ⲛϭⲓ ⲡ ⲙⲁⲕⲁⲣⲓⲟⲥ ⲁⲡⲁ ⲁⲫⲟⲩ ϫⲉ ϯ ⲥⲟⲟⲩⲛ ⲛ ⲧ ⲙⲛⲧ ⲭⲣⲥ ⲛ ⲧⲉⲕ ⲯⲩⲭⲏ ϫⲉ ⲛⲧⲕ ⲟⲩ ⲣⲱⲙⲉ ⲛ ⲣⲉϥ ϫⲓ ϣⲟϫⲛⲉ ⲉⲧⲃⲉ ⲡⲁⲓ ⲁ ⲓ ϯⲡⲁⲟⲩⲟⲓ ⲉϩⲟⲩⲛ ⲉ ⲧⲉⲕ ⲙⲛⲧ ⲛⲟϭ ⲉ ⲓ ⲑⲁⲣⲣⲉⲓ ϫⲉ ⲛ ⲅⲛⲁϣⲉⲥ ⲡ ϣⲁϫⲉ ⲁⲛ ⲛ ⲧ ⲙⲛⲧ ⲉⲩⲥⲉⲃⲏⲥ ⲕⲁⲛ ⲉ ⲁ ϥ ϣⲱⲡⲉ ⲉⲃⲟⲗ ϩⲓⲧⲟⲟⲧ ϥ ⲛ ⲟⲩ ⲣⲱⲙⲉ ⲛ ϩⲏⲕⲉ ⲉⲧⲉ ⲁⲛⲟⲕ ⲡⲉ ⲑⲉⲟⲫⲓⲗⲟⲥ ⲇⲉ ⲡ ⲁⲣⲭⲓⲉⲡⲓⲥⲕⲟⲡⲟⲥ ⲡⲉϫⲁ ϥ ⲛⲁ ϥ ϫⲉ ⲛⲓⲙ ⲛ ⲁⲧ ⲛⲟⲩⲧⲉ ⲡ ⲉⲧ ⲛⲁ ⲣ ⲁⲑ ⲏⲧ ⲛ ⲧⲉⲓ ϩⲉ ϩⲱⲥⲧⲉ ⲉ ⲧⲥⲧⲉ ⲟⲩ ϣⲁϫⲉ ⲉⲃⲟⲗ ⲛⲧⲉ ⲡ ⲛⲟⲩⲧⲉ ⲉⲧⲃⲉ ⲗⲁⲁⲩ ⲛ ϩⲱⲃ ⲁ ϥ ⲟⲩⲱϣⲃ ⲛϭⲓ ⲁⲫⲟⲩ ϫⲉ ⲙⲁⲣⲉ ⲡⲁ ϫⲟⲉⲓⲥ ⲡ ⲉⲡⲓⲥⲕⲟⲡⲟⲥ ⲕⲉⲗⲉⲩⲉ ⲛ ⲥⲉ ⲱϣ ⲉⲣⲟ ⲓ ⲙ ⲡⲉⲓ ⲙⲁ ⲙ ⲡ ϩⲓⲥⲟⲛ ⲙ ⲡ ⲧⲁϣⲉ ⲟⲉⲓϣ ⲉⲡⲉⲓⲇⲏ ⲁ ⲓ ⲥⲱⲧⲙ ⲉ ⲩ ⲗⲉⲝⲓⲥ ⲛϩⲏⲧ ϥ ⲛ ⲥ ⲥⲩⲙⲫⲱⲛⲉⲓ ⲁⲛ ⲙⲛ ⲛⲉ ⲅⲣⲁⲫⲏ ⲛ ⲛⲓϥⲉ ⲛⲧⲉ ⲡ ⲛⲟⲩⲧⲉ ⲁⲛⲟⲕ ⲇⲉ ⲙⲡ ⲓ ⲡⲓⲥⲧⲉⲩⲉ ϫⲉ ⲛⲧ ⲁ ⲥ ⲉⲓ ⲉⲃⲟⲗ ϩⲓⲧⲟⲟⲧ ⲕ ⲁⲗⲗⲁ ⲛⲧ ⲁ ⲓ ϫⲟⲟ ⲥ ϫⲉ ⲙⲏⲡⲟⲧⲉ ⲛ ⲧⲁ ⲛ ⲥⲩⲛⲅⲣⲁⲫⲉⲩⲥ ϣⲱϥⲧ ⲉ ⲩ ⲥϩⲁⲓ ⲧⲁⲓ ⲛⲧ ⲁ ϩⲁϩ ϩⲛ ⲛ ⲉⲩⲥⲉⲃⲏⲥ ϫⲓ ϫⲣⲟⲡ ⲉⲧⲃⲏⲏⲧ ⲥ ϩⲱⲥⲧⲉ ⲛ ⲥⲉ ⲙⲕⲁϩ ⲛ ϩⲏⲧ ⲉⲙⲁⲧⲉ ⲁ ϥ ⲕⲉⲗⲉⲩⲉ ⲛ ⲧⲉ ⲩⲛⲟⲩ ⲛϭⲓ ⲁⲡⲁ ⲑⲉⲟⲫⲓⲗⲟⲥ ⲡ ⲁⲣⲭⲓⲉⲡⲓⲥⲕⲟⲡⲟⲥ ⲁ ⲩ ⲉⲓⲛⲉ ⲙ ⲡ ϩⲓⲥⲟⲛ ⲙ ⲡ ⲧⲁϣⲉ ⲟⲉⲓϣ ⲛⲧⲉⲣ ⲟⲩ ⲁⲣⲭⲉⲓ ⲇⲉ ⲛ ⲱϣ ⲁ ⲩ ⲡⲱϩ ⲉ ⲧ ⲗⲉⲝⲓⲥ ⲉⲧ ⲙⲙⲁⲩ ⲛ ⲧⲉ ⲩⲛⲟⲩ ⲁ ϥ ⲛⲁϩⲧ ϥ ⲛϭⲓ ⲁⲡⲁ ⲁⲫⲟⲩ ⲉ ϥ ϫⲱ ⲙⲙⲟ ⲥ ϫⲉ ϯ ⲗⲉⲝⲓⲥ ⲛ ⲧⲉⲓ ⲙⲓⲛⲉ ⲥⲙⲟⲛⲧ ⲁⲛ ⲁⲗⲗⲁ ⲁⲛⲟⲕ ϯ ⲛⲁ ϩⲟⲙⲟⲗⲟⲅⲉⲓ ϫⲉ ⲛⲧ ⲁ ⲩ ⲧⲁⲙⲓⲉ ⲛ ⲣⲱⲙⲉ ⲧⲏⲣ ⲟⲩ ϩⲛ ⲑ ⲓⲕⲱⲛ ⲙ ⲡ ⲛⲟⲩⲧⲉ ⲁ ϥ ⲟⲩⲱϣⲃ ⲛϭⲓ ⲡ ⲁⲣⲭⲓⲉⲡⲓⲥⲕⲟⲡⲟⲥ ϫⲉ ⲡⲱⲥ ⲛⲧⲟⲕ ⲙⲁⲩⲁⲁ ⲕ ⲁ ⲕ ϣⲁϫⲉ ⲉⲧⲃⲉ ⲧⲉⲓ ⲗⲉⲝⲓⲥ ⲁⲩⲱ ⲙⲡⲉ ⲕⲉ ⲗⲁⲁⲩ ϣⲁϫⲉ ⲉ ϥ ϯ ⲛⲧⲟⲟⲧ ϥ ⲛⲙⲙⲁ ⲕ ⲡⲉϫⲉ ⲁⲡⲁ ⲁⲫⲟⲩ ϫⲉ ⲁⲛⲟⲕ ⲇⲉ ϯ ⲑⲁⲣⲉⲓ ϫⲉ ⲕ ⲛⲁ ϯ ⲧⲟⲟⲧ ⲕ ⲛⲧⲟⲕ ⲛⲙⲙⲁ ⲓ ⲁⲩⲱ ⲛ ⲅ ⲛⲁ ϯ ⲁⲛ ⲉϩⲟⲩⲛ ⲉϩⲣⲁⲓ ⲡⲉϫⲉ ⲡ ⲁⲣⲭⲓⲉⲡⲓⲥⲕⲟⲡⲟⲥ ϫⲉ ⲛⲁϣ ⲛ ϩⲉ ⲉ ⲕ ⲛⲁ ϣ ϫⲟⲟ ⲥ ⲉⲧⲃⲉ ⲟⲩ ⲉϭⲱϣ ϫⲉ ⲑⲓⲕⲱⲛ ⲧⲉ ⲙ ⲡ ⲛⲟⲩⲧⲉ ⲏ ⲟⲩⲁ ⲉ ϥ ⲥⲟⲃϩ ⲏ ⲟⲩ ϭⲁⲗⲉ ⲏ ⲟⲩ ⲃⲗⲗⲉ ⲁ ϥ ⲟⲩⲱϣⲃ ⲛϭⲓ ⲡ ⲙⲁⲕⲁⲣⲓⲟⲥ ⲁⲡⲁ ⲁⲫⲟⲩ ϫⲉ ⲉⲕϣⲁⲛ ⲧⲁⲩⲉ ⲛⲁ ⲓ ⲛ ⲧⲉⲓ ⲙⲓⲛⲉ ⲉ ⲕ ⲛⲁ ϣⲱⲡⲉ ⲉ ⲕ ϯ ⲧⲱⲛ ⲙⲛ ⲡⲉ ⲛⲧ ⲁ ϥ ϫⲟⲟ ⲥ ϫⲉ ⲙⲁⲣⲛ ⲧⲁⲙⲓⲟ ⲛ ⲟⲩ ⲣⲱⲙⲉ ⲕⲁⲧⲁ ⲡⲉⲛ ⲉⲓⲛⲉ ⲙⲛ ⲧⲉⲛ ϩⲓⲕⲱⲛ ⲁ ϥ ⲟⲩⲱϣⲃ ⲛϭⲓ ⲡ ⲁⲣⲭⲓⲉⲡⲓⲥⲕⲟⲡⲟⲥ ϫⲉ ⲙⲉ ⲅⲉⲛⲟⲓⲧⲟ ⲁⲗⲗⲁ ⲉ ⲓ ⲙⲉⲉⲩⲉ ⲉ ⲡⲁⲓ ϫⲉ ⲁⲇⲁⲙ ⲙⲁⲩⲁⲁ ϥ ⲡ ⲉⲛⲧ ⲁ ⲩ ⲧⲁⲙⲓⲟ ϥ ⲕⲁⲧⲁ ⲡⲉϥ ⲉⲓⲛⲉ ⲙⲛ ⲧⲉϥ ϩⲓⲕⲱⲛ ⲛ ϣⲏⲣⲉ ⲇⲉ ⲛⲧ ⲁ ϥ ϫⲡⲟ ⲟⲩ ⲙⲛⲛⲥⲱ ϥ ⲛ ⲥⲉ ⲉⲓⲛⲉ ⲙⲙⲟ ϥ ⲁⲛ ⲁ ϥ ⲟⲩⲱϣⲃ ⲛϭⲓ ⲁⲡⲁ ⲁⲫⲟⲩ ⲉ ϥ ϫⲱ ⲙⲙⲟ ⲥ ϫⲉ ⲕⲁⲓⲙⲏⲛ ⲙⲛⲛⲥⲁ ⲧⲣⲉ ⲡ ⲛⲟⲩⲧⲉ ⲥⲙⲛ ⲇⲓⲁⲑⲏⲕⲏ ⲙⲛ ⲛⲱϩⲉ ⲙⲛⲛⲥⲁ ⲡ ⲕⲁⲧⲁⲕⲗⲩⲥⲙⲟⲥ ϣⲁ ϥ ϫⲟⲟ ⲥ ⲛⲁ ϥ ϫⲉ ⲡ ⲉⲧ ⲛⲁ ⲡⲱϩⲧ ⲉⲃⲟⲗ ⲛ ⲟⲩ ⲥⲛⲟϥ ⲛ ⲣⲱⲙⲉ ⲥⲉ ⲛⲁ ⲡⲉϩⲧ ⲡⲱϥ ⲉⲃⲟⲗ ⲉ ⲡⲉϥ ⲙⲁ ϫⲉ ⲛⲧ ⲁ ⲩ ⲧⲁⲙⲓⲉ ⲡ ⲣⲱⲙⲉ ϩⲛ ⲑ ⲓⲕⲱⲛ ⲙ ⲡ ⲛⲟⲩⲧⲉ ⲡⲉϫⲉ ⲡ ⲁⲣⲭⲓⲉⲡⲓⲥⲕⲟⲡⲟⲥ ϫⲉ ϯ ⲣ ϩⲟⲧⲉ ⲉ ϫⲟⲟ ⲥ ⲉ ⲩ ⲣⲱⲙⲉ ⲛ ⲣⲉϥ ϣⲱⲛⲉ ⲛ ⲣⲉϥ ϣⲡ ϩⲓⲥⲉ ϫⲉ ⲉ ϥ ⲫⲟⲣⲉⲓ ⲛ ⲑ ⲓⲕⲱⲛ ⲙ ⲡ ⲛⲟⲩⲧⲉ ⲛ ⲁⲡⲁⲑⲏⲥ ⲛ ⲉⲩⲧⲏⲗⲉⲥ ⲉ ϣⲁ ϥ ϩⲙⲟⲟⲥ ϩⲓⲃⲟⲗ ⲛ ϥ ⲡⲁⲣⲁⲥⲕⲉⲩⲁⲍⲉ ⲛ ⲁϣ ⲛ ϩⲉ ⲕ ⲛⲁ ⲙⲉⲉⲩⲉ ⲉⲣⲟ ϥ ⲙⲛ ⲡ ⲟⲩⲟⲉⲓⲛ ⲙ ⲙⲉ ⲉⲧⲉ ⲙⲉⲣⲉ ⲗⲁⲁⲩ ϫⲟⲟⲃⲉ ϥ ⲡⲉϫⲉ ⲁⲫⲟⲩ ⲛⲁ ϥ ϫⲉ ⲉⲕϣⲁⲛϫⲉ ⲛⲁ ⲓ ⲟⲛ ⲥⲉ ⲛⲁ ϫⲟⲟ ⲥ ⲉ ⲡ ⲥⲱⲙⲁ ⲙ ⲡⲉ ⲭⲣⲓⲥⲧⲟⲥ ⲉⲧ ⲛ ϫⲓ ⲙⲙⲟ ϥ ϫⲉ ⲛⲧⲟϥ ⲁⲛ ⲡⲉ ⲛ ⲓⲟⲩⲇⲁⲓ ⲅⲁⲣ ⲛⲁ ϫⲟⲟ ⲥ ϫⲉ ⲛ ⲁϣ ⲛ ϩⲉ ⲕ ϫⲓ ⲛ ⲟⲩ ⲟⲉⲓⲕ ⲉ ⲁ ⲡ ⲕⲁϩ ⲧⲁⲩⲟ ϥ ⲉⲃⲟⲗ ⲁⲩⲱ ⲉ ⲩ ⲧⲱϭ ⲙⲙⲟ ϥ ϩⲛ ⲟⲩ ϩⲁⲥⲉ ⲙⲛⲛⲥⲱ ⲥ ⲛ ⲅ ⲡⲓⲥⲧⲉⲩⲉ ⲉⲣⲟ ϥ ⲉ ⲕ ϫⲓ ⲙⲙⲟ ϥ ϫⲉ ⲡⲁⲓ ⲡⲉ ⲡ ⲥⲱⲙⲁ ⲙ ⲡ ϫⲟⲉⲓⲥ ⲡⲉϫⲉ ⲡ ⲁⲣⲭⲓⲉⲡⲓⲥⲕⲟⲡⲟⲥ ⲛⲁ ϥ ϫⲉ ⲛ ⲧⲉⲓ ϩⲉ ⲁⲛ ⲧⲉ ⲟⲩ ⲟⲉⲓⲕ ⲅⲁⲣ ⲡⲉ ⲁⲗⲏⲑⲱⲥ ⲙⲡⲁⲧ ⲛ ⲧⲁⲗⲟ ϥ ⲉϫⲙ ⲡⲉ ⲑⲩⲥⲓⲁⲥⲧⲏⲣⲓⲟⲛ ϩⲙ ⲡ ⲧⲣⲉ ⲛⲧ ⲁⲗⲟ ϥ ⲉϫⲙ ⲡⲉ ⲑⲩⲥⲓⲁⲥⲧⲩⲣⲓⲟⲛ ⲛ ⲧⲛ ⲉⲡⲓⲕⲁⲗⲉⲓ ⲙ ⲡ ⲛⲟⲩⲧⲉ ⲉϩⲣⲁⲓ ⲉϫⲱ ⲟⲩ ⲡ ⲟⲉⲓⲕ ⲙⲉⲛ ϣⲁ ϥ ϣⲱⲡⲉ ⲛ ⲥⲱⲙⲁ ⲙ ⲡⲉ ⲭⲣⲓⲥⲧⲟⲥ ⲁⲩⲱ ⲛⲧⲉ ⲡ ⲁⲡⲟⲧ ϣⲱⲡⲉ ⲛ ⲥⲛⲟϥ ⲕⲁⲧⲁ ⲑ ⲉ ⲛⲧ ⲁ ϥ ϫⲟⲟ ⲥ ⲛ ⲛⲉϥ ⲙⲁⲑⲏⲧⲏⲥ ϫⲉ ϫⲓ ⲛ ⲧⲉⲧⲛ ⲟⲩⲱⲙ ⲡⲁⲓ ⲡⲉ ⲡⲁ ⲥⲱⲙⲁ ⲙⲛ ⲡⲁ ⲥⲛⲟϥ ⲁⲩⲱ ⲟⲛ ⲧⲙ ⲡⲓⲥⲧⲉⲩⲉ ⲡⲉϫⲉ ⲁⲡⲁ ⲁⲫⲟⲩ ⲛⲁ ϥ ϫⲉ ⲛ ⲑ ⲉ ⲉⲧⲉ ⲟⲩ ⲁⲛⲁⲅⲕⲁⲓⲟⲛ ⲡⲉ ⲉ ⲡⲓⲥⲧⲉⲩⲉ ⲉ ⲡⲁⲓ ⲟⲩ ⲁⲛⲁⲅⲕⲁⲓⲟⲛ ⲡⲉ ⲉ ⲡⲓⲥⲧⲉⲩⲉ ⲉ ⲧⲉϥ ⲉⲝⲟⲩⲥⲓⲁ ϫⲉ ⲛⲧ ⲁ ⲩ ⲧⲁⲙⲓⲉ ⲡ ⲣⲱⲙⲉ ⲕⲁⲧⲁ ⲡⲓⲛⲉ ⲙⲛ ⲑ ⲓⲕⲱⲛ ⲙ ⲡ ⲛⲟⲩⲧⲉ ⲡ ⲉⲛⲧ ⲁ ϥ ϫⲟⲟ ⲥ ⲅⲁⲣ ϫⲉ ⲁⲛⲟⲕ ⲡⲉ ⲡ ⲟⲉⲓⲕ ⲛⲧ ⲁ ϥ ⲉⲓ ⲉⲃⲟⲗ ϩⲛ ⲧ ⲡⲉ ⲛⲧⲟϥ ⲟⲛ ⲡ ⲉⲛⲧ ⲁ ϥ ϫⲟⲟ ⲥ ϫⲉ ⲡ ⲉⲧ ⲛⲁ ⲡⲱϩⲧ ⲉⲃⲟⲗ ⲛ ⲟⲩ ⲥⲛⲟϥ ⲛ ⲣⲱⲙⲉ ⲥⲉ ⲛⲁ ⲡⲉϩⲧ ⲡⲱϥ ⲉⲃⲟⲗ ⲉ ⲡⲉϥ ⲙⲁ ϫⲉ ⲛⲧ ⲁ ⲩ ⲧⲁⲩ ⲧⲁⲙⲓⲉ ⲡ ⲣⲱⲙⲉ ϩⲛ ⲑ ⲓⲕⲱⲛ ⲙ ⲡ ⲛⲟⲩⲧⲉ ⲉⲧⲃⲉ ⲡ ⲉⲟⲟⲩ ⲇⲉ ⲙ ⲡ ⲙⲉⲅⲉⲑⲟⲥ ⲛ ⲛⲟⲩⲧⲉ ⲡⲁⲓ ⲉ ⲙⲙⲛ ϣ ϭⲟⲙ ⲉ ⲧⲣⲉ ⲗⲁⲁⲩ ⲛⲁ ⲩ ⲉⲣⲟ ϥ ⲉⲧⲃⲉ ⲡⲉϥ ⲟⲩⲟⲉⲓⲛ ⲛ ⲁⲧ ⲧⲁϩⲟ ⲁⲩⲱ ⲉⲧⲃⲉ ⲧ ⲙⲛⲧ ϭⲱⲃ ⲛ ⲧ ⲙⲛⲧ ⲉⲩⲧⲉⲗⲏⲥ ⲙ ⲡ ⲣⲱⲙⲉ ⲕⲁⲧⲁ ⲛ ϭⲱϫⲃ ⲛ ⲧⲉ ⲫⲩⲥⲓⲥ ⲉⲧ ⲛ ⲥⲟⲟⲩⲛ ⲙⲙⲟ ⲟⲩ ⲉ ⲛ ⲙⲉⲉⲩⲉ ⲛ ⲧⲉⲓ ϩⲉ ϫⲉ ⲛ ⲑ ⲉ ⲛ ⲟⲩ ⲣⲣⲟ ⲉ ϥ ⲛⲁ ⲕⲉⲗⲉⲩⲉ ⲛ ⲥⲉ ⲍⲱⲅⲣⲁⲫⲓ ⲛ ⲟⲩ ϩⲓⲕⲱⲛ ⲁⲩⲱ ⲟⲛ ϣⲁⲣⲉ ⲟⲩⲟⲛ ⲛⲓⲙ ϩⲟⲙⲟⲗⲟⲅⲉⲓ ⲙⲙⲟ ⲥ ϫⲉ ⲑⲓⲕⲱⲛ ⲙ ⲡ ⲣⲣⲟ ⲧⲉ ϩⲁ ⲙⲁ ⲇⲉ ⲟⲛ ⲥⲉ ⲥⲟⲟⲩⲛ ⲧⲏⲣ ⲟⲩ ϫⲉ ⲟⲩ ϣⲉ ⲧⲉ ⲙⲛ ϩⲉⲛ ⲡⲁϩⲣⲉ ⲟⲩⲇⲉ ⲅⲁⲣ ⲛ ϣⲁⲁⲛⲧⲥ ϫⲟⲥⲉ ⲁⲛ ⲛ ⲑ ⲉ ⲙ ⲡⲁ ⲡ ⲣⲱⲙⲉ ⲟⲩⲇⲉ ⲛⲉⲥ ⲙⲁⲁϫⲉ ⲛ ⲑ ⲉ ⲛ ⲛⲁ ⲡ ϩⲟ ⲙ ⲡ ⲣⲣⲟ ⲟⲩⲇⲉ ⲟⲛ ⲛ ⲥ ϣⲁϫⲉ ⲁⲛ ⲛ ⲧⲉϥ ϩⲉ ⲁⲩⲱ ⲛⲉ ⲓ ϭⲱϫⲃ ⲧⲏⲣ ⲟⲩ ⲉ ⲧⲙⲙⲟ ⲥ ⲙⲉⲣⲉ ⲗⲁⲁⲩ ⲣ ⲡⲉⲩ ⲙⲉⲉⲩⲉ ⲉ ⲩ ⲣ ϩⲟⲧⲉ ϩⲏⲧ ⲥ ⲛ ⲧ ⲁⲡⲟⲫⲁⲥⲓⲥ ⲙ ⲡ ⲣⲣⲟ ϫⲉ ⲁ ϥ ϫⲟⲟ ⲥ ϫⲉ ⲧⲁⲓ ⲧⲉ ⲧⲁ ϩⲓⲕⲱⲛ ⲙⲁⲗⲗⲟⲛ ⲇⲉ ⲉⲣϣⲁⲛ ⲟⲩⲁ ⲧⲟⲗⲙⲁ ⲉ ⲁⲣⲛⲁ ⲙⲙⲟ ⲥ ϫⲉ ⲛ ⲑⲓⲕⲱⲛ ⲁⲛ ⲧⲉ ⲙ ⲡ ⲣⲣⲟ ϣⲁ ⲩ ⲙⲟⲟⲩⲧ ϥ ϫⲉ ⲁ ϥ ϫⲓ ⲟⲩⲁ ⲉⲣⲟ ϥ ⲙⲁⲗⲓⲥⲧⲁ ϫⲉ ϣⲁⲣⲉ ⲛ ⲉⲝⲟⲩⲥⲓⲁ ⲥⲱⲟⲩϩ ⲉⲣⲟ ⲥ ⲉ ⲩ ϯ ⲉⲟⲟⲩ ⲛ ϩⲉⲛ ⲡⲁϭⲉ ⲛ ϣⲉ ⲙⲛ ϩⲉⲛ ⲡⲁϩⲣⲉ ⲉⲧⲃⲉ ⲑ ⲟⲧⲉ ⲙ ⲡ ⲣⲣⲟ ⲉϣϫⲉ ϣⲁⲣⲉ ⲛⲁⲓ ϭⲉ ϣⲱⲡⲉ ⲛ ⲟⲩ ϩⲓⲕⲱⲛ ⲉ ⲙⲛ ⲡⲛⲉⲩⲙⲁ ⲙⲙⲟ ⲥ ⲟⲩⲇⲉ ⲙⲉ ⲥ ⲕⲓⲙ ⲉ ⲥⲟ ⲛ ⲁⲥⲩⲛⲑⲉⲧⲟⲥ ⲡ ⲟⲥⲟ ⲙⲁⲗⲗⲟⲛ ⲡ ⲣⲱⲙⲉ ⲉⲣⲉ ⲡⲉ ⲡⲛⲉⲩⲙⲁ ⲙ ⲡ ⲛⲟⲩⲧⲉ ⲛϩⲏⲧ ϥ ⲉ ϥ ⲉⲛⲉⲣⲅⲉⲓ ⲁⲩⲱ ⲉ ϥ ⲧⲁⲓⲏⲩ ⲡⲁⲣⲁ ⲛ ⲍⲱⲟⲛ ⲧⲏⲣ ⲟⲩ ⲉⲧ ϩⲓϫⲙ ⲡ ⲕⲁϩ ⲉⲧⲃⲉ ⲧ ⲇⲓⲁⲫⲟⲣⲁ ⲇⲉ ⲛ ⲛ ϣⲱⲛⲉ ⲙⲛ ⲛ ⲁⲩⲁⲛ ⲙⲛ ⲛ ϭⲱϫⲃ ⲉⲧ ⲛϩⲏⲧ ⲛ ⲉ ⲩ ⲡⲉⲧⲉⲩ ⲥⲓⲥ ⲛⲁ ⲛ ⲉⲧⲃⲉ ⲡⲉⲛ ⲟⲩϫⲁⲓ ⲙⲛ ϣ ϭⲟⲙ ⲅⲁⲣ ⲛ ⲗⲁⲁⲩ ⲛ ⲛⲁⲓ ⲉⲥⲉ ϣϥ ⲡ ⲉⲟⲟⲩ ⲛⲧ ⲁ ⲡ ⲛⲟⲩⲧⲉ ⲧⲁⲁ ϥ ⲛⲁ ⲛ ⲕⲁⲧⲁ ⲑ ⲉ ⲉⲧⲉⲣⲉ ⲡⲁⲩⲗⲟⲥ ϫⲱ ⲙⲙⲟ ⲥ ϫⲉ ⲡ ϩⲟⲟⲩⲧ ⲅⲁⲣ ⲛ ⲥ ϣϣⲉ ⲁⲛ ⲉⲣⲟ ϥ ⲉ ϩⲱⲃⲥ ⲛ ⲧⲉϥ ⲁⲡⲉ ⲛⲧⲉⲣⲉ ϥ ⲥⲱⲧⲙ ⲇⲉ ⲉ ⲛⲉⲓ ϣⲁϫⲉ ⲛϭⲓ ⲡ ⲙⲁⲕⲁⲣⲓⲟⲥ ⲛ ⲁⲣⲭⲓⲉⲡⲓⲥⲕⲟⲡⲟⲥ ⲁ ϥ ⲧⲱⲟⲩⲛ ⲁ ϥ ⲡⲁϩⲧ ϥ ⲉϩⲣⲁⲓ ⲉϫⲙ ⲡⲉϥ ⲙⲁⲕϩ ⲉ ϥ ϫⲱ ⲙⲙⲟ ⲥ ϫⲉ ⲟⲛⲧⲱⲥ ⲥ ⲡⲣⲉⲡⲉⲓ ⲉ ⲧⲣⲉ ⲧ ⲙⲛⲧ ⲣⲉϥ ϯⲥⲃⲱ ϣⲱⲡⲉ ⲛⲧⲟⲟⲧ ⲟⲩ ⲛ ⲛ ⲉⲧ ⲏⲥⲩⲭⲁⲍⲉ ⲙⲁⲩⲁⲁ ⲩ ⲁⲛⲟⲛ ⲅⲁⲣ ⲛ ⲗⲟⲅⲓⲥⲙⲟⲥ ⲙ ⲡⲉⲛ ϩⲏⲧ ⲧⲏϩ ⲉⲣⲟ ⲛ ϩⲱⲥⲧⲉ ⲉ ⲧⲣⲉ ⲛ ϣⲱϥⲧ ⲛ ⲧⲉⲓ ϩⲉ ⲧⲏⲣ ⲥ ϩⲛ ⲟⲩ ⲙⲛⲧ ⲁⲧ ⲥⲟⲟⲩⲛ
1	0	sText1	ⲁⲩⲱ ⲛ ⲧⲉ ⲩⲛⲟⲩ ⲁ ϥ ⲥϩⲁⲓ ⲉⲃⲟⲗ ϩⲛ ⲧⲉ ⲭⲱⲣⲁ ⲧⲏⲣ ⲥ ⲉ ϥ ⲁⲡⲟⲕⲩⲣⲏⲥⲥⲉ ⲛ ⲧ ⲗⲉⲝⲓⲥ ⲉⲧ ⲙⲙⲁⲩ ϫⲉ ⲉ ⲥ ϣⲟϥⲧ ⲁⲩⲱ ϩⲛ ⲟⲩ ⲙⲛⲧ ⲁⲛⲟⲏⲧⲟⲥ ⲛⲧ ⲁ ⲛ ⲙⲉⲉⲩⲉ ⲉⲣⲟ ⲥ ⲙⲛⲛⲥⲁ ⲛⲁⲓ ⲇⲉ ⲁ ϥ ⲧⲁⲣ ⲕⲉ ⲡ ⲙⲁⲕⲁⲣⲓⲟⲥ ⲉ ϥ ϫⲱ ⲙⲙⲟ ⲥ ϫⲉ ⲙⲁⲧⲁⲙⲟ ⲓ ϫⲉ ⲟⲩ ⲡⲉ ⲡⲉⲕ ⲃⲓⲟⲥ ⲁⲩⲱ ⲛⲧ ⲕ ⲟⲩⲣⲙⲧⲱⲛ ϩⲙ ⲡⲉⲕ ⲅⲉⲛⲟⲥ ϯ ⲛⲁⲩ ⲅⲁⲣ ⲉ ⲡⲉⲕ ⲥⲙⲟⲧ ⲛ ⲑ ⲉ ⲛ ⲛⲓ ϩⲩⲇⲓⲱⲧⲏⲥ ϯ ⲥⲱⲧⲙ ⲇⲉ ϩⲱⲱ ϥ ⲉ ⲛⲉⲕ ϣⲁϫⲉ ⲉ ⲩ ϫⲟⲥⲉ ⲉⲙⲁⲧⲉ ⲡⲁⲣⲁ ⲛⲁ ⲛ ⲥⲟⲫⲟⲥ ⲁ ϥ ⲟⲩⲱϣⲃ ⲉ ϥ ϫⲱ ⲙⲙⲟ ⲥ ϫⲉ ⲁ ⲓ ⲟⲩⲱϣ ⲙⲉⲛ ⲉ ⲱⲛϩ ϩⲱⲥ ⲙⲟⲛⲁⲭⲟⲥ ⲡⲗⲏⲛ ϯ ⲟⲩⲏⲩ ⲉⲃⲟⲗ ⲙ ⲡ ⲧⲁⲉⲓⲟ ⲉⲧ ⲙⲙⲁⲩ ⲁⲩⲱ ⲟⲛ ⲁⲛⲅ ⲟⲩ ⲣⲙ ⲡⲉⲙϫⲉ ⲁⲗⲗⲁ ⲉⲡⲉⲓⲇⲏ ⲛⲧⲟⲕ ⲡ ⲉⲧ ⲛ ⲧⲁϫⲣⲏⲩ ⲉϫⲛ ⲧⲉⲕ ⲥⲟⲫⲓⲁ ⲉⲧⲃⲉ ⲡⲁⲓ ⲁ ⲡ ϫⲁϫⲉ ϩⲓⲧⲟⲟⲧ ϥ ⲉ ⲣ ⲡⲁⲓ ϩⲓⲧⲟⲟⲧ ⲕ ⲉ ϥ ⲥⲟⲟⲩⲛ ϫⲉ ⲟⲩⲛ ⲟⲩ ⲙⲏⲏϣⲉ ⲛⲁ ϫⲓ ϫⲣⲟⲡ ⲉⲧⲃⲉ ⲡⲁⲓ ⲛ ⲥⲉ ϯ ⲟⲥⲉ ⲛ ⲥⲉ ⲧⲙ ⲥⲱⲧⲙ ⲉ ⲡ ϣⲁϫⲉ ⲛ ⲧⲉ ⲥⲃⲱ ⲉⲧ ⲟⲩⲁⲁⲃ ⲉⲧ ⲛⲏⲩ ⲉⲃⲟⲗ ϩⲛ ⲣⲱ ⲕ ⲡⲗⲏⲛ ⲉⲧⲃⲉ ⲡⲙⲉ ⲉⲧ ϣⲟⲟⲡ ⲛϩⲏⲧ ⲕ ⲉϩⲟⲩⲛ ⲉ ⲡ ⲛⲟⲩⲧⲉ ⲉⲓⲥ ϩⲏⲏⲧⲉ ⲁ ⲕ ϫⲣⲟ ⲉ ⲥⲙⲟⲧ ⲛⲓⲙ ⲛ ⲕⲟⲧⲥ ⲛⲧⲉ ⲡ ⲇⲓⲁⲃⲟⲗⲟⲥ ϩⲙ ⲡ ⲧⲣⲉ ⲕ ⲥⲱⲧⲙ ⲉ ⲡ ϣⲁϫⲉ ⲛ ⲧⲁ ⲙⲛⲧ ⲉⲗⲁⲭⲓⲥⲧⲟⲥ ⲙⲡ ϥ ϭⲙϭⲟⲙ ⲅⲁⲣ ⲉ ϫⲁⲥⲧ ⲕ ⲉ ⲩⲉ ⲛⲟⲛⲟⲓⲁ ⲛϭⲓ ⲡ ⲙⲉⲅⲉⲑⲟⲥ ⲉⲧ ⲛϩⲏⲧ ⲕ ϩⲱⲥⲧⲉ ⲉ ⲧⲣⲉ ⲕ ⲁⲙⲁϩⲧⲉ ⲉϫⲙ ⲡⲉⲕ ⲟⲩⲱϣ ⲙⲙⲓⲛ ⲙⲙⲟ ⲕ ⲁⲗⲗⲁ ⲁ ⲕ ⲟⲩⲱⲛϩ ⲉⲃⲟⲗ ⲛ ⲧ ⲙⲛⲧ ⲕⲟⲩⲓ ⲉⲧ ϩⲙ ⲡⲉ ⲭⲣⲓⲥⲧⲟⲥ ⲛ ⲑ ⲉ ϩⲱⲱ ϥ ⲙ ⲡ ⲛⲟϭ ⲙⲱⲩⲥⲏⲥ ⲉ ⲁ ϥ ⲥⲱⲧⲙ ⲛⲥⲁ ⲓⲱⲑⲟⲣ ⲡ ⲟⲩⲏⲏⲃ ⲙ ⲙⲁⲇⲓϩⲁⲙ ⲉ ⲡⲁⲓ ⲛⲁⲙⲉ ⲡ ⲉⲛⲧ ⲁ ⲡ ⲥⲱⲧⲏⲣ ϫⲟⲟ ϥ ⲛ ⲛⲉⲛ ⲉⲓⲟⲧⲉ ⲛ ⲁⲡⲟⲥⲧⲟⲗⲟⲥ ϫⲉ ⲉ ⲧⲉⲧⲛ ⲕⲉⲧ ⲧⲏⲩⲧⲛ ⲛ ⲧⲉⲧⲛ ⲣ ⲑ ⲉ ⲛ ⲛⲓ ϣⲏⲣⲉ ϣⲏⲙ ⲛⲧⲟⲕ ⲇⲉ ⲁ ⲕ ⲟⲩⲟⲛϩ ⲕ ⲉⲃⲟⲗ ⲛⲁⲙⲉ ϫⲉ ⲁ ⲕ ⲕⲧⲟ ⲕ ⲧⲏⲣ ⲕ ⲉⲃⲟⲗ ϩⲙ ⲡ ϫⲟⲥⲉ ⲛ ϩⲏⲧ ⲉϩⲟⲩⲛ ⲉ ⲡ ⲧⲃⲃⲟ ⲙⲛ ⲧ ⲙⲛⲧ ϩⲁⲡⲗⲟⲩⲥ ⲛ ⲧ ⲙⲛⲧ ⲕⲟⲩⲓ ⲙⲛⲛⲥⲁ ⲛⲁⲓ ⲁ ϥ ⲥⲉⲡⲥⲱⲡ ϥ ⲉ ⲧⲣⲉ ϥ ϭⲱ ⲛⲙⲙⲁ ϥ ⲛ ϩⲉⲛ ϩⲟⲟⲩ ⲛⲧⲟϥ ⲇⲉ ⲁ ϥ ⲡⲁⲣⲁⲕⲁⲗⲉⲓ ⲉ ϥ ϫⲱ ⲙⲙⲟ ⲥ ϫⲉ ⲟⲩ ⲁⲧ ϭⲟⲙ ⲛⲁ ⲓ ⲡⲉ ⲡⲁⲓ ⲁⲩⲱ ⲧⲁⲓ ⲧⲉ ⲑ ⲉ ⲛⲧ ⲁ ϥ ⲉⲓ ⲉⲃⲟⲗ ϩⲓⲧⲟⲟⲧ ϥ ϩⲛ ⲟⲩ ⲉⲓⲣⲏⲛⲏ ⲙⲛ ⲟⲩ ⲧⲓⲙⲏ ⲛⲉ ϥ ⲙⲟⲕϩ ⲇⲉ ⲛ ϩⲏⲧ ⲉ ϥ ⲛⲏⲩ ⲉⲃⲟⲗ ϩⲓⲧⲟⲟⲧ ϥ ⲛ ⲑ ⲉ ⲛ ⲟⲩ ϣⲏⲣⲉ ⲉⲣⲉ ⲡⲉϥ ⲉⲓⲱⲧ ⲙⲟⲟϣⲉ ⲉⲃⲟⲗ ϩⲓⲧⲟⲟⲧ ϥ ⲙⲛⲛⲥⲁ ϣⲟⲙⲧⲉ ⲇⲉ ⲛ ⲣⲟⲙⲡⲉ ϫⲓ ⲛⲧ ⲁ ⲛⲁⲓ ϣⲱⲡⲉ ⲁ ϥ ⲛⲕⲟⲧⲕ ⲛϭⲓ ⲡ ⲉⲡⲓⲥⲕⲟⲡⲟⲥ ⲙ ⲡⲉⲙϫⲉ ⲁⲩⲱ ⲕⲁⲧⲁ ⲡ ϩⲉⲑⲟⲥ ⲁ ⲧ ⲡⲟⲗⲓⲥ ⲧⲏⲣ ⲥ ⲥⲱⲟⲩϩ ⲉ ⲛⲉⲥ ⲉⲣⲏⲩ ϩⲛ ⲟⲩ ⲥⲩⲙⲫⲱⲛⲓⲁ ⲛ ⲟⲩⲱⲧ ⲁⲩⲱ ⲁ ⲩ ϯ ⲯⲩⲫⲓⲥⲙⲁ ϩⲁ ⲟⲩⲁ ⲛ ⲛⲉ ⲡⲣⲉⲥⲃⲩⲧⲉⲣⲟⲥ ⲉ ⲩ ⲉⲩⲗⲁⲃⲏⲥ ϩⲱⲱ ϥ ⲡⲉ ⲁ ⲩ ϫⲟⲟⲩ ϥ ⲉ ⲣⲁⲕⲟⲧⲉ ⲙⲛ ⲛⲉ ⲯⲩⲫⲓⲥⲙⲁ ϫⲉ ⲉⲩⲉ ⲁⲁ ϥ ⲛ ⲉⲡⲓⲥⲕⲟⲡⲟⲥ ⲛⲧⲉⲣⲉ ϥ ϫⲓ ⲇⲉ ⲛ ⲛⲉ ⲥϩⲁⲓ ⲛϭⲓ ⲡ ⲁⲣⲭⲓⲉⲡⲓⲥⲕⲟⲡⲟⲥ ⲁⲡⲁ ⲑⲉⲟⲫⲓⲗⲟⲥ ⲁ ϥ ⲟⲩⲱϣⲃ ⲉ ϥ ϫⲱ ⲙⲙⲟ ⲥ ϫⲉ ⲁⲫⲟⲩ ⲟⲩ ⲙⲟⲛⲁⲭⲟⲥ ⲡⲉ ⲉ ⲡⲁ ⲧⲉⲧⲛ ⲡⲟⲗⲓⲥ ⲡⲉ ⲁ ⲛ ⲓ ϥ ⲛⲁ ⲓ ⲧⲁⲁ ⲁϥ ⲛⲏ ⲧⲛ ⲛ ⲉⲡⲓⲥⲕⲟⲡⲟⲥ ⲁ ⲩ ⲟⲩⲱϣⲃ ⲇⲉ ⲛϭⲓ ⲛⲉ ⲡⲣⲉⲥⲃⲩⲧⲉⲣⲟⲥ ⲉ ⲩ ϫⲱ ⲙⲙⲟ ⲥ ϫⲉ ⲁⲛⲟⲛ ⲣⲱ ⲛ ⲧⲛ ⲥⲟⲟⲩⲛ ⲁⲛ ⲙ ⲙⲟⲛⲁⲭⲟⲥ ϩⲛ ⲛⲉ ⲛⲧⲟϣ ϫⲉ ⲁⲫⲟⲩ ⲁⲩⲱ ⲧⲛ ⲙⲉⲉⲩⲉ ⲟⲛ ϫⲉ ⲙⲛ ⲟⲩⲟⲛ ⲛϩⲏⲧ ⲛ ⲥⲟⲟⲩⲛ ⲙⲙⲟ ϥ ⲁ ϥ ⲟⲩⲱϣⲃ ⲇⲉ ⲟⲛ ⲛϭⲓ ⲡ ⲁⲣⲭⲓⲉⲡⲓⲥⲕⲟⲡⲟⲥ ⲉ ϥ ϫⲱ ⲙⲙⲟ ⲥ ⲛⲁ ⲩ ϫⲉ ⲉϣⲱⲡⲉ ⲛ ⲧⲉⲧⲛ ⲛⲁ ⲛⲧϥ ⲛⲁ ⲓ ⲁⲛ ⲛ ϯ ⲛⲁ ⲡⲉϣ ⲛ ⲣⲱⲙⲉ ⲛⲏ ⲧⲛ ⲁⲛ ⲧⲉⲛⲟⲩ ⲛⲧⲟⲟⲩ ⲇⲉ ⲁ ⲩ ⲉⲓ ⲉⲃⲟⲗ ϩⲓⲧⲟⲟⲧ ϥ ⲁ ⲩ ⲃⲱⲕ ⲉ ⲧⲉⲩ ⲡⲟⲗⲓⲥ ⲁ ⲩ ϣⲓⲛⲉ ⲛⲥⲁ ⲡ ⲣⲱⲙⲉ ⲁⲩⲱ ⲙⲡ ⲟⲩ ⲥⲟⲩⲱⲛ ϥ ϩⲙ ⲡ ⲧⲟϣ ⲧⲏⲣ ϥ ⲉ ⲛⲉ ϥ ϣⲟⲟⲡ ⲅⲁⲣ ⲁⲛ ⲡⲉ ⲙⲛ ⲛ ⲣⲱⲙⲉ ⲁⲗⲗⲁ ⲙⲛ ⲛⲉ ⲑⲏⲣⲓⲟⲛ ⲛⲧⲉⲣ ⲟⲩ ⲑⲗⲓⲃⲉ ⲇⲉ ⲁ ⲩ ⲥⲱⲟⲩϩ ⲉϩⲟⲩⲛ ⲛ ⲙ ⲙⲟⲛⲁⲭⲟⲥ ⲁⲩⲱ ⲁ ⲩ ϫⲛⲟⲩ ⲟⲩ ⲉ ⲡ ⲣⲱⲙⲉ ⲁ ϥ ⲟⲩⲱϣⲃ ⲇⲉ ⲛϭⲓ ⲡ ⲉⲧ ⲥⲟⲟⲩⲛ ⲙⲙⲟ ϥ ⲛϩⲏⲧ ⲟⲩ ϫⲉ ⲥⲉ ϯ ⲥⲟⲟⲩⲛ ⲙⲙⲟ ϥ ϩⲁ ⲑ ⲏ ⲙ ⲡ ⲟⲟⲩ ⲛⲉ ϣⲁ ⲓ ϭⲛⲧ ϥ ⲇⲉ ⲡⲉ ϩⲛ ⲧ ⲉⲣⲏⲙⲟⲥ ⲉ ϥ ϭⲉⲉⲧ ⲙⲛ ⲛ ϣⲟϣ ⲛ ⲧⲉ ⲩⲛⲟⲩ ⲇⲉ ⲁ ⲩ ⲕⲉⲗⲉⲩⲉ ⲉ ⲧⲣⲉ ⲛ ϭⲉⲣⲁϭⲉ ϭⲱⲣϭ ⲉⲣⲟ ϥ ⲛ ⲥⲉ ϭⲟⲡ ϥ ⲉⲃⲟⲗ ϫⲉ ⲁ ⲡ ⲥⲟⲛ ⲧⲁ ⲙⲟⲟⲩ ϫⲉ ⲉ ϥ ϣⲁ ⲛⲉⲓ ⲙⲉ ⲉ ⲡⲁⲓ ϫⲉ ⲉ ⲧⲉⲧⲛ ϣⲓⲛⲉ ⲛⲥⲱ ϥ ⲉ ⲁⲁ ϥ ⲛ ⲉⲡⲓⲥⲕⲟⲡⲟⲥ ϥ ⲛⲁ ⲡⲱⲧ ⲛ ϭⲉⲣⲁϭⲉ ϭⲉ ⲁ ⲩ ϭⲱⲣϭ ⲉⲣⲟ ϥ ϩⲛ ⲛⲉⲩ ϭⲟⲣϭⲥ ⲁⲩⲱ ⲁ ϥ ⲉⲓ ⲉⲃⲟⲗ ⲛ ⲧⲉ ⲩϣⲏ ϫⲉ ⲉ ϥ ⲛⲁ ⲥⲱ ⲙ ⲟⲟⲩ ⲙⲛ ⲛ ϣⲟϣ ⲛ ⲧⲉ ⲩⲛⲟⲩ ⲇⲉ ⲁ ⲛ ϭⲉⲣⲁϭⲉ ϥⲱϭⲉ ⲉϫⲱ ϥ ⲁ ⲩ ϭⲟⲡ ϥ ⲁ ⲩ ⲁⲙⲁϩⲧⲉ ⲙⲙⲟ ϥ ⲁ ϥ ϣⲁϫⲉ ⲇⲉ ⲛⲙⲙⲁ ⲩ ϫⲉ ⲟⲩ ⲡⲉ ⲡⲉⲧⲛ ϩⲱⲃ ⲛⲙⲙⲁ ⲓ ⲉ ⲧⲉⲧⲛ ⲁⲙⲁϩⲧⲉ ⲙⲙⲟ ⲓ ⲁⲛⲅ ⲟⲩ ⲣⲱⲙⲉ ϩⲱⲱ ⲧ ⲛ ⲧⲉⲧⲛ ϩⲉ ⲉϣϫⲉ ⲉⲧⲉⲧⲛ ϭⲉⲡ ⲧⲃⲛⲏ ⲉⲓⲥ ⲡ ϣⲟϣ ⲁ ⲧⲉⲧⲛ ϭⲉⲡ ϥ ⲡⲉϫⲁ ⲩ ⲛⲁ ϥ ϫⲉ ⲧⲛ ⲥⲟⲟⲩⲛ ϫⲉ ⲛⲧⲕ ⲟⲩ ⲣⲱⲙⲉ ⲁⲩⲱ ⲉ ⲛ ⲕⲱⲧⲉ ⲛⲥⲱ ⲕ ⲉⲧⲃⲉ ⲡⲁⲓ ⲁ ⲛ ϭⲟⲡ ⲕ ⲡⲉϫⲁ ϥ ⲛⲁ ⲩ ϫⲉ ⲁⲛⲟⲕ ⲟⲩⲛ ⲡ ⲉⲧⲉⲧⲛ ϣⲓⲛⲉ ⲛⲥⲱ ϥ ⲁⲗⲱⲧⲛ ϩⲁ ⲡⲁⲓ ⲙⲁⲣⲉ ϥ ⲃⲱⲕ ⲛ ⲧⲉ ⲩⲛⲟⲩ ⲁ ⲩ ⲕⲱ ⲉⲃⲟⲗ ⲙ ⲡ ϣⲟϣ ⲁ ⲩ ⲧⲁⲗⲟ ϥ ⲛ ⲧⲉ ⲩⲛⲟⲩ ⲁ ⲩ ⲛⲧ ϥ ⲉ ⲣⲁⲕⲟⲧⲉ ⲉⲣⲁⲧ ϥ ⲙ ⲡ ⲁⲣⲭⲓⲉⲡⲓⲥⲕⲟⲡⲟⲥ ⲛⲧⲉⲣⲉ ϥ ⲛⲁⲩ ⲇⲉ ⲉⲣⲟ ϥ ⲁ ϥ ⲣⲁϣⲉ ⲉⲙⲁⲧⲉ ⲁⲩⲱ ⲛⲧⲉⲣ ⲟⲩ ⲧⲁⲙⲟ ϥ ⲉ ⲑ ⲉ ⲛⲧ ⲁ ⲩ ϭⲟⲡ ϥ ⲙⲙⲟ ⲥ ⲁ ϥ ⲣ ϣⲡⲏⲣⲉ ⲉⲙⲁⲧⲉ ⲁⲩⲱ ⲡⲉϫⲁ ϥ ϫⲉ ⲁ ⲕⲉⲓ ⲁⲫⲟⲩ ⲁⲙⲟⲩ ϩⲱⲱ ⲕ ⲛ ⲅ ϣⲡ ϩⲓⲥⲉ ⲙⲛ ⲛⲉⲕ ϣⲃⲣ ⲙⲉⲗⲟⲥ ϣⲁ ⲡ ⲟⲟⲩ ⲉ ⲕ ⲙⲓϣⲉ ⲉⲣⲟ ⲕ ⲙⲁⲩⲁⲁ ⲕ ⲉ ⲕ ⲧⲟⲩϫⲟ ⲙⲙⲟ ⲕ ⲧⲉⲛⲟⲩ ϩⲱⲱ ϥ ⲕ ⲧⲟⲕ ⲛ ⲅ ⲧⲁϫⲣⲉ ⲛⲉⲕ ⲥⲛⲏⲩ ⲛ ⲅ ⲙⲓϣⲉ ⲉϫⲱ ⲟⲩ ⲛⲙⲙⲁ ⲕ ⲁ ϥ ⲟⲩⲱϣⲃ ⲛϭⲓ ⲁⲡⲁ ⲁⲫⲟⲩ ϫⲉ ⲁⲛⲅ ⲛⲓⲙ ⲁⲛⲟⲕ ⲡ ϫⲟⲉⲓⲥ ⲡⲁ ϫⲟⲉⲓⲥ ϫⲉ ⲉⲕⲉϫⲉ ⲛⲉⲓ ϣⲁϫⲉ ⲛⲁ ⲓ ⲛ ⲧⲉⲓ ϩⲉ ⲁⲛⲟⲕ ⲅⲁⲣ ⲁⲛⲅ ⲟⲩ ⲣⲱⲙⲉ ⲛ ⲁⲥⲑⲉⲛⲏⲥ ⲁⲩⲱ ⲉⲧⲃⲉ ⲧⲁ ⲙⲛⲧ ϭⲱⲃ ⲛⲧ ⲁ ⲓ ⲡⲱⲧ ⲉⲃⲟⲗ ⲛ ⲥⲩⲛⲧⲉⲭⲓⲁ ⲛ ⲛ ⲣⲱⲙⲉ ϫⲉ ⲛⲛⲉ ⲓ ⲃⲱⲕ ϩⲙ ⲡ ⲧⲱϩ ⲛ ⲛ ϩⲟⲉⲓⲙ ⲙⲙⲡⲓ ⲃⲓⲟⲥ ⲧⲉⲛⲟⲩ ϯ ⲧⲁⲣⲕⲟ ⲙⲙⲟ ⲕ ⲙ ⲡ ϫⲟⲉⲓⲥ ⲉ ⲧⲙ ⲧⲣⲉ ⲕ ϫⲓⲧ ⲛ ϭⲟⲛⲥ ⲡⲉⲓ ϩⲱⲃ ⲅⲁⲣ ⲟ ⲛⲁ ⲓ ⲛ ⲁⲧ ϭⲟⲙ ⲡ ⲁⲣⲭⲓⲉⲡⲓⲥⲕⲟⲡⲟⲥ ⲇⲉ ⲁ ϥ ⲗⲩⲡⲉⲓ ⲉⲙⲁⲧⲉ ⲉⲧⲃⲉ ⲡ ⲁⲛⲁϣ ⲙ ⲡ ϫⲟⲉⲓⲥ ⲁⲩⲱ ⲡⲉϫⲁ ϥ ⲛⲁ ϥ ϫⲉ ϥ ⲟⲛϩ ⲛϭⲓ ⲡ ϫⲟⲉⲓⲥ ϫⲉ ⲉ ⲕ ⲧⲙ ⲃⲟⲗ ⲧ ⲉⲃⲟⲗ ⲙ ⲡ ⲁⲛⲁϣ ⲛⲧ ⲁ ⲕ ⲙⲟⲣⲧ ⲛϩⲏⲧ ϥ ϯ ⲉⲓⲣⲉ ⲙⲙⲟ ⲕ ⲛ ϣⲙ ϣⲟ ⲉ ⲡ ⲧⲱϩⲙ ⲧⲏⲣ ϥ ⲛ ⲛⲉ ⲭⲣⲓⲥⲧⲓⲁ ⲛ ⲟⲥ ϩⲙ ⲡⲓ ⲁⲓⲱⲛ ⲙⲛ ⲡ ⲉⲧ ⲛⲏⲩ ⲛ ⲧⲉ ⲩⲛⲟⲩ ⲇⲉ ⲁ ϥ ⲡⲁϩⲧ ϥ ⲛϭⲓ ⲁⲡⲁ ⲁⲫⲟⲩ ⲉ ϥ ϫⲱ ⲙⲙⲟ ⲥ ϫⲉ ⲁ ⲓ ϭⲱⲧⲡ ⲡⲁⲓ ⲅⲁⲣ ⲟⲩ ϣⲗⲟϥ ⲛⲁ ⲓ ⲡⲉ ⲁⲩⲱ ⲟⲩ ⲑⲗⲓⲯⲓⲥ ⲧⲉ ϣⲁ ⲉⲛⲉϩ ⲉⲓⲥ ϩⲏⲏⲧⲉ ϯ ϩⲁϩⲧⲏⲕ ⲉϣϫⲉ ϯ ⲛⲁ ϣⲣ ⲡ ϩⲱⲃ ⲁⲣⲓⲣⲉ ⲛⲁ ⲓ ⲛ ⲑ ⲉ ⲉ ⲧⲣ ⲁ ⲛⲁ ⲕ ⲛ ⲧⲉ ⲩⲛⲟⲩ ⲇⲉ ⲁ ϥ ⲡⲁϩⲧ ϥ ϫⲉ ⲕⲱ ⲛⲁ ⲓ ⲉⲃⲟⲗ ⲡⲁ ϫⲟⲉⲓⲥ ⲛ ⲉⲓⲱⲧ ⲁⲩⲱ ⲁ ϥ ⲛⲟϭⲛⲉϥ ⲁ ϥ ϫⲟⲟⲩ ϥ ⲉ ⲧⲉϥ ⲡⲟⲗⲓⲥ ⲛⲧⲉⲣⲉ ϥ ⲁⲣⲭⲉⲓ ⲇⲉ ⲉ ⲧ ⲙⲛⲧ ⲉⲡⲓⲥⲕⲟⲡⲟⲥ ⲁ ϥ ⲁⲣⲭⲉⲓ ⲟⲛ ⲉ ⲕⲉ ⲡⲣⲁⲕⲧⲓⲕⲟⲛ ⲛ ⲧⲓⲙⲓⲛⲉ ⲧ ⲙⲛⲧ ⲉⲡⲓⲥⲕⲟⲡⲟⲥ ⲅⲁⲣ ⲧⲏⲣ ⲥ ⲛⲧ ⲁ ϥ ⲁⲁ ⲥ ⲙⲡ ϥ ⲣ ⲟⲩ ⲟⲩ ϣⲏ ⲛ ⲟⲩⲱⲧ ⲛ ⲛⲕⲟⲧⲕ ϩⲛ ⲧ ⲡⲟⲗⲓⲥ ⲟⲩⲇⲉ ⲙⲡ ϥ ⲟⲩⲉⲙ ⲟⲩ ⲟⲉⲓⲕ ⲛ ⲟⲩⲱⲧ ⲛϩⲏⲧ ⲥ ⲉ ⲡ ⲧⲏⲣ ϥ ⲛ ⲟⲩ ϩⲟⲟⲩ ⲛ ⲟⲩⲱⲧ ⲁⲗⲗⲁ ⲛⲉ ϥ ϭⲉⲉⲧ ⲙⲁⲩⲁⲁ ϥ ⲡⲉ ϩⲛ ⲟⲩ ⲙⲟⲛⲁⲥⲧⲏⲣⲓⲟⲛ ⲙ ⲡ ⲃⲟⲗ ⲛ ⲧ ⲡⲟⲗⲓⲥ ⲡ ⲥⲁⲃⲃⲁⲧⲟⲛ ⲇⲉ ⲛⲉ ϣⲁ ϥ ⲉⲓ ⲉ ⲧ ⲉⲕⲕⲗⲏⲥⲓⲁ ⲁⲩⲱ ⲛ ϥ ⲥⲉⲩϩ ⲡ ⲗⲁⲟⲥ ⲛ ϥ ϣⲁϫⲉ ⲛⲙⲙⲁ ⲩ ϩⲙ ⲡ ϣⲁϫⲉ ⲙ ⲡ ⲛⲟⲩⲧⲉ ϣⲁ ⲡ ⲣⲟⲩϩⲉ ⲁⲩⲱ ⲛⲉ ϣⲁ ⲩ ⲣⲧⲉⲩϣⲏ ⲙ ⲡ ⲥⲁⲃⲃⲁⲧⲟⲛ ⲉ ⲩ ⲉⲓⲣⲉ ⲛ ⲛⲉⲩ ⲥⲩⲛⲁⲝⲓⲥ ⲙⲛ ⲛⲉⲩ ϣⲗⲏⲗ ⲙⲛ ⲛⲉⲩ ⲯⲁⲗⲙⲟⲥ ⲉ ϥ ⲁϩⲉ ⲣⲁⲧ ϥ ϩⲓϫⲱ ⲟⲩ ϩⲛ ⲛ ⲗⲓⲧⲟⲩⲣⲅⲓⲁ ⲉⲧ ⲟⲩⲁⲁⲃ ⲁⲩⲱ ⲟⲛ ⲛ ϣⲁ ϥ ⲕⲁⲑⲏⲕⲉⲓ ⲙⲙⲟ ⲟⲩ ⲡⲉ ϣⲁϫⲡ ⲥⲟ ⲛ ⲧ ⲕⲩⲣⲓⲁⲕⲏ ⲛ ϥ ⲁⲛⲁⲭⲟⲣⲉⲓ ⲟⲛ ⲉ ⲡⲉϥ ⲙⲟⲛⲁⲥⲧⲏⲣⲓⲟⲛ ϣⲁ ⲡ ⲥⲁⲃⲃⲁⲧⲟⲛ ⲁ ϥ ⲕⲁⲑⲓⲥⲧⲁ ⲇⲉ ⲙ ⲡⲉ ⲡⲣⲉⲥⲃⲩⲧⲉⲣⲟⲥ ⲛⲧ ⲁ ⲩ ϫⲓⲧ ϥ ⲉ ⲁⲁ ϥ ⲛ ⲉⲡⲓⲥⲕⲟⲡⲟⲥ ⲉϩⲣⲁⲓ ⲉϫⲛ ⲧ ⲉⲕⲗⲟⲅⲓⲥⲧⲓⲁ ⲧⲏⲣ ⲥ ⲛ ⲧ ⲉⲕⲕⲗⲏⲥⲓⲁ ⲁⲩⲱ ⲛⲉ ϣⲁ ϥ ϯ ⲛ ⲛ ⲱⲡ ⲛ ⲧ ⲉⲕⲕⲗⲏⲥⲓⲁ ⲛ ⲟⲩ ⲥⲟⲡ ⲧⲉ ⲣⲟⲙⲡⲉ ⲁⲩⲱ ⲡⲉ ϣⲁ ϥ ⲥⲉⲉⲡⲉ ⲧⲏⲣ ϥ ⲉ ⲡ ⲁⲛϩⲟⲗⲟⲙⲁ ⲛ ⲧ ⲉⲕⲕⲗⲏⲥⲓⲁ ⲛⲉ ϣⲁ ϥ ϫⲟⲟ ϥ ⲉⲃⲟⲗ ⲉ ⲛ ϩⲏⲕⲉ ⲛ ⲧ ⲡⲟⲗⲓⲥ ⲙⲛ ⲛ ⲉⲧ ϩⲏⲛ ⲉⲣⲟ ϥ ϩⲱⲥⲧⲉ ⲛ ⲥⲉ ⲣ ⲡ ⲱⲃϣ ⲙ ⲡ ϩⲓⲥⲉ ⲛ ⲧⲉⲩ ⲙⲛⲧ ϩⲏⲕⲉ ⲉⲧⲃⲏⲏⲧ ϥ ⲕⲁⲓ ⲅⲁⲣ ⲛⲉⲣⲉ ⲛ ⲕⲉ ⲁⲣⲭⲱⲛ ϯ ⲛⲧⲟⲟⲧ ϥ ⲡⲉ ⲙ ⲡ ⲃⲟⲗ ⲛ ⲛⲕⲁ ⲛ ⲧ ⲉⲕⲕⲗⲏⲥⲓⲁ ⲁⲩⲱ ⲛⲉ ⲩ ϯ ⲛⲁ ϥ ⲛ ϩⲉⲛ ⲉⲣⲏⲧ ⲙⲛ ϩⲉⲛ ⲇⲱⲣⲟⲛ ⲁⲩⲱ ⲛⲉ ϥ ⲡⲱϣ ⲙⲙⲟ ⲟⲩ ⲡⲉ ⲉϫⲛ ⲟⲩⲟⲛ ⲛⲓⲙ ⲕⲁⲧⲁ ⲑ ⲉ ⲉⲧⲉⲣⲉ ⲡⲟⲩⲁⲡⲟⲩⲁ ⲣ ⲭⲣⲓⲁ ⲙⲙⲟ ⲟⲩ ⲡ ⲥⲁⲃⲃⲁⲧⲟⲛ ⲇⲉ ⲛⲉ ϣⲁ ϥ ⲁⲁ ϥ ⲡⲉ ϩⲛ... ⲛ ⲉⲧ ϣⲁⲁⲧ ⲇⲉ ⲙⲛ ⲛ ⲉⲧ ϫⲏⲩ ⲛ ϭⲟⲛⲥ ⲛⲉ ϣⲁ ϥ ⲣⲱϣⲉ ⲉ ⲛⲉⲩ ⲭⲣⲓⲁ ⲁⲩⲱ ⲛⲉ ϥ ⲙⲏⲛ ⲉⲃⲟⲗ ⲡⲉ ⲉ ϥ ⲧⲱⲟⲩⲛ ϩⲁ ⲧⲉⲩ ⲙⲛⲧ ϩⲣⲟⲩⲱ ϣⲁϫⲡ ⲯⲓⲧⲉ ϫⲓⲛ ⲛ ϫⲡ ⲯⲓⲧⲉ ⲉϩⲣⲁⲓ ϣⲁ ϥ ⲥⲣϥⲉ ⲉ ⲡⲉ ϣⲗⲏⲗ ⲉⲧ ⲟⲩⲁⲁⲃ ϣⲁ ⲡ ⲛⲁⲩ ⲛ ⲣⲟⲩϩⲉ ⲛ ϥ ⲥⲩⲛⲁⲅⲉ ⲙⲙⲟ ⲟⲩ ⲛ ϥ ⲉⲓ ⲉⲃⲟⲗ ...ⲟ ⲛ ⲛ ϥ ϩⲩⲡⲟⲙⲓⲛⲉ ⲉ ⲡ ⲟⲩϣⲏⲛⲣⲟⲉⲓⲥ ϣⲁ ⲡ ⲛⲁⲩ ⲛ ϣⲱⲣⲡ ⲛⲉ ⲙⲉⲣⲉ ⲗⲁⲁⲩ ⲇⲉ ⲛ ⲥϩⲓⲙⲉ ⲧⲟⲗⲙⲁ ⲉ ϩⲱⲛ ⲉϩⲟⲩⲛ ⲉⲣⲟ ϥ ⲉ ϫⲓ ⲉ ⲣⲉ ⲗⲁⲁⲩ ⲛ ⲛⲟⲩⲃ ⲙⲙⲟ ⲥ ⲧⲁⲓ ⲧⲉ ⲑ ⲉ ⲛⲧ ⲁ ϥ ⲡⲁⲣⲁⲅⲅⲉⲓⲗⲉ ⲉ ⲧⲙ ⲧⲣⲉ ⲗⲁⲁⲩ ⲛ ⲥϩⲓⲙⲉ ϩⲱⲛ ⲉϩⲟⲩⲛ ⲉⲣⲟ ϥ ⲉ ϫⲓ ⲉⲃⲟⲗ ϩⲙ ⲡ ⲥⲱⲙⲁ ⲙⲛ ⲡⲉ ⲥⲛⲟϥ ⲙ ⲡⲉ ⲭⲣⲓⲥⲧⲟⲥ ⲉⲣⲉ ⲗⲁⲁⲩ ⲛ ⲛⲟⲩⲃ ⲙⲙⲟ ⲥ ⲉ ϥ ⲟⲩⲟⲛϩ ⲉⲃⲟⲗ ⲏ ⲗⲁⲁⲩ ⲛ ϩⲟⲓⲧⲉ ⲉ ϥ ⲟ ⲛ ⲁⲩⲁⲛ ⲉⲃⲟⲗ ϫⲉ ⲛⲉⲣⲉ ⲛ ⲇⲓⲁⲕⲱⲛ ⲡⲉ ⲣ ϩⲟⲧⲉ ϩⲏⲧ ϥ ⲁⲩⲱ ⲛⲉⲩ ⲁϩⲉ ⲣⲁⲧ ⲟⲩ ⲕⲁⲧⲁ ⲟⲣⲇⲓⲛⲟⲛ ⲕⲁⲧⲁⲣⲟ ⲉ ⲙⲉ ⲩ ⲕⲁ ⲗⲁⲁⲩ ⲉ ⲃⲱⲕ ⲉϩⲟⲩⲛ ⲉⲓⲙⲏⲧⲉⲓ ⲉ ⲛ ⲉⲧⲉⲣⲉ ⲧ ⲙⲛⲧ ⲥⲉⲙⲛⲟⲥ ⲧⲟ ϩⲓⲱ ⲟⲩ ⲉⲧⲉ ⲡⲁⲓ ⲡⲉ ϩⲱⲃⲥ ⲙ ⲡⲉⲩ ϩⲟ ⲙⲛ ⲛⲉⲩ ϭⲓϫ ⲁⲩⲱ ⲛ ⲕⲉ ϩⲟⲓⲧⲉ ⲉ ⲧ ⲧⲟ ϩⲓⲱ ⲟⲩ ⲛⲉ ϩⲉⲛ ⲉⲃⲟⲗ ⲁⲛ ⲛⲉ ϩⲛ ⲟⲩ ϫⲱϭⲉ ⲛ ⲣⲉϥ ϫⲉϭⲥⲟⲣⲧ ⲁⲩⲱ ⲟⲛ ⲉⲣⲉ ⲡⲉⲩ ⲭⲣⲱⲙⲁ ⲡⲣⲉⲓⲱ ⲟⲩ ⲉ ⲩ ⲟ ⲛ ⲗⲁⲙⲡⲣⲟⲛ ⲛ ⲇⲓⲁⲕⲟⲛⲟⲥ ⲟⲛ ϩⲟⲙⲟⲓⲱⲥ ⲛⲉ ⲁ ⲩ ⲟⲩⲁϩ ⲟⲩ ⲡⲉ ⲛⲥⲁ ⲧⲉϥ ⲑⲉ ⲉ ⲙⲛ ⲗⲁⲁⲩ ⲛϩⲏⲧ ⲟⲩ ⲣ ϩⲱⲃ ⲛ ⲁⲇⲓⲕⲟⲛ ⲟⲩⲇⲉ ⲟⲛ ⲙⲉ ⲩ ϫⲓ ⲙⲏ ⲥⲉ ⲛⲁⲓ ⲇⲉ ⲙⲁⲩⲁⲁ ϥ ⲁⲛ ⲁⲗⲗⲁ ⲟⲩ ⲙⲏⲏϣⲉ ⲟⲛ ⲁ ⲩ ⲕⲁ ⲧⲟⲟⲧ ⲟⲩ ⲉⲃⲟⲗ ⲛ ⲧ ⲙⲛⲧ ⲣⲉϥ ϫⲓⲙⲏⲥⲉ ⲉ ⲩ ⲕⲱϩ ⲁⲩⲱ ⲉ ⲩ ⲉⲓⲣⲉ ⲛ ⲧ ⲡⲟⲗⲓⲧⲓⲁ ⲙ ⲡ ⲱⲛϩ ⲛⲉ ϩⲓⲟⲙⲉ ⲟⲛ ⲛⲉ ⲁ ⲩ ⲕⲱϩ ⲡⲉ ⲉ ⲧ ⲙⲛⲧ ϩⲁⲕ ⲉ ⲙⲛ ⲗⲁⲁⲩ ⲛϩⲏⲧ ⲟⲩ ϯ ⲛⲟⲩϭⲥ ⲙ ⲡ ϣⲙϣⲉ ⲛ ⲙ ⲙⲁ ⲉⲧ ⲟⲩⲁⲁⲃ ϩⲱⲥⲧⲉ ⲛ ⲥⲉ ϫⲟⲟ ⲥ ⲉ ⲧ ⲡⲟⲗⲓⲥ ⲧⲏⲣ ⲥ ϩⲛ ⲛⲉ ϩⲟⲟⲩ ⲉⲧ ⲙⲙⲁⲩ ϫⲉ ⲛⲁⲓ ⲛⲁⲙⲉ ⲛⲉ ⲡ ⲗⲁⲟⲥ ⲙ ⲡ ϫⲟⲉⲓⲥ ⲕⲁⲓ ⲅⲁⲣ ⲛⲉ ϣⲁ ϥ ϫⲟⲟ ⲥ ⲉⲣⲟ ⲟⲩ ⲡⲉ ⲛ ϩⲁϩ ⲛ ⲥⲟⲡ ⲛ ⲧ ⲕⲁⲧⲏⲭⲉⲥⲓⲥ ⲉ ϥ ϫⲱ ⲙⲙⲟ ⲥ ϫⲉ ⲙⲉⲣⲉ ⲡⲁ ϩⲏⲧ ⲙⲕⲁϩ ϩⲁ ⲛⲉⲛⲧ ⲁ ⲩ ϫⲓⲧ ⲟⲩ ⲛ ϭⲟⲛⲥ ⲛ ⲑ ⲉ ⲛ ⲛ ⲉⲧ ϫⲓ ⲛ ϭⲟⲛⲥ ⲛ ⲉⲛⲧ ⲁ ⲩ ϫⲓⲧ ⲟⲩ ⲅⲁⲣ ⲛ ϭⲟⲛⲥ ⲉ ⲩ ⲟⲩⲱϣⲥ ⲛⲁ ⲩ ⲉⲃⲟⲗ ⲛ ⲧ ⲙⲛⲧ ⲉⲣⲟ ⲛ ⲙ ⲡⲏⲩⲉ ⲛ ⲣⲉϥ ϫⲓ ⲛ ϭⲟⲛⲥ ⲇⲉ ⲉ ⲩ ϥⲱϭⲉ ⲙⲙⲟ ⲟⲩ ⲙⲁⲩⲁⲁ ⲩ ⲙⲙⲟ ⲥ ⲁⲩⲱ ⲉ ⲩ ⲟⲩⲱϣⲥ ⲛⲁ ⲩ ⲉⲃⲟⲗ ⲙ ⲡ ⲧⲁⲕⲟ ϣⲁ ⲥ ϣⲱⲡⲉ ⲇⲉ ⲟⲛ ⲛ ϩⲁϩ ⲛ ⲥⲟⲡ ⲛ ϥ ⲱⲛϣ ⲉⲃⲟⲗ ⲁⲩⲱ ⲛⲉ ϣⲁ ⲩ ϫⲱ ⲉⲣⲟ ϥ ⲡⲉ ⲛ ⲛ ⲉⲧ ϣⲟⲟⲡ ϩⲛ ⲧ ⲡⲟⲗⲓⲥ ⲁⲩⲱ ⲛⲉ ϣⲁ ϥ ⲧⲁⲙⲉ ⲡ ⲗⲁⲟⲥ ⲡⲉ ⲉ ⲧⲣⲉ ⲩ ⲙⲉⲧⲁⲛⲟⲉⲓ ⲁⲩⲱ ⲛ ϥ ⲕⲱⲗⲩⲉ ⲛ ⲧ ⲟⲣⲅⲏ ⲉ ⲧⲙ ⲧⲁϩⲟ ⲟⲩ ⲕⲁⲛ ⲉⲣϣⲁⲛ ⲡ ⲉⲧ ⲯⲁⲗⲗⲉⲓ ϣⲱϥⲧ ⲛⲟⲩ ⲗⲉⲝⲓⲥ ⲏ ⲛ ϥ ⲡⲟⲟⲛⲉ ⲥ ⲛⲉ ϣⲁ ϥ ⲕⲱⲗⲩⲉ ⲡⲉ ⲉ ⲧⲙ ϯ ⲛ ⲗⲁⲁⲩ ϣⲁⲛⲧ ϥ ϫⲟⲟⲩ ⲉⲃⲟⲗ ⲛ ϥ ⲇⲓⲟⲣⲑⲟⲩ ⲙ ⲡⲉ ⲯⲁⲗⲙⲟⲥ ⲁⲩⲱ ⲛⲉ ϣⲁ ϥ ϫⲟⲟ ⲥ ⲉ ϥ ⲣⲓⲙⲉ ⲉ ϥ ϫⲱ ⲙⲙⲟ ⲥ ϫⲉ ⲛⲉ ⲓ ϣⲁϫⲉ ⲛⲁ ⲟⲩ ⲣⲱⲙⲉ ⲛ ⲣⲣⲟ ⲛⲉ ⲁ ϥ ϫⲟⲟⲩ ϩⲛ ϩⲉⲛ ⲛⲏⲥⲧⲓⲁ ⲙⲛ ⲟⲩ ϭⲟⲟⲩⲛⲉ ⲁⲛⲟⲛ ⲇⲉ ϩⲛ ⲟⲩ ⲙⲛⲧ ⲁⲧ ⲃⲟⲧⲉ ⲛ ⲧⲛ ϯ ⲛ ϩⲧⲏ ⲛ ⲁⲛ ⲉⲣⲟ ⲟⲩ ⲁⲩⲱ ⲁ ⲥ ϣⲱⲡⲉ ⲛⲧⲉⲣⲉ ϥ ϫⲱⲕ ⲉⲃⲟⲗ ⲙ ⲡⲉϥ ⲃⲓⲟⲥ ⲁ ⲛⲉ ⲥⲛⲏⲩ ϯ ⲙ ⲡⲉⲩ ⲟⲩⲟⲓ ⲉⲣⲟ ϥ ⲉ ϥ ⲛⲁ ⲙⲟⲩ ϩⲱⲥ ⲉ ⲩ ⲑⲁⲣⲣⲉⲓ ⲛ ⲧ ⲕⲁⲧⲟⲣⲑⲱⲉⲓ ⲙ ⲡⲉϥ ⲗⲁⲟⲥ ⲙⲛ ⲧ ⲙⲛⲧ ⲕⲁⲑⲁⲣⲟⲥ ⲛ ⲧⲉϥ ⲉⲡⲓⲥⲕⲟⲡⲏ ⲛⲧ ⲁ ⲩ ⲣ ⲙⲛⲧⲣⲉ ⲙⲙⲟ ⲥ ⲁⲩⲱ ⲡⲉϫⲁ ⲩ ⲛⲁ ϥ ϫⲉ ⲡⲉⲛ ⲉⲓⲱⲧ ⲧⲁⲩⲉ ⲟⲩ ϣⲁϫⲉ ⲉⲣⲟ ⲛ ⲙⲡⲁⲧ ⲕ ⲃⲱⲕ ⲉⲃⲟⲗ ϩⲓⲧⲟⲟⲧ ⲛ ⲛⲧⲟϥ ⲇⲉ ⲁ ϥ ϣⲁϫⲉ ⲛⲙⲙⲁ ⲩ ⲉ ϥ ϫⲱ ⲙⲙⲟ ⲥ ϫⲉ ⲁⲛⲟⲕ ⲟⲩ ϩⲱⲃ ⲛ ⲟⲩⲱⲧ ⲡ ⲉ ϯϩⲱⲛ ⲙⲙⲟ ϥ ⲉⲧⲟⲧ ⲧⲏⲩⲧⲛ ⲉ ⲧⲙ ⲧⲣⲉ ⲗⲁⲁⲩ ⲙⲙⲱ ⲧⲛ ⲉⲡⲓⲑⲩⲙⲉⲓ ⲉ ⲗⲁⲁⲩ ⲙ ⲙⲛⲧ ⲛⲟϭ ⲕⲁⲓ ⲅⲁⲣ ⲁⲛⲟⲕ ⲙⲛ ⲛⲥⲁ ⲑ ⲉ ⲛⲧ ⲁ ⲓ ⲡⲱⲧ ⲙⲙⲟ ⲥ ⲙⲟⲅⲓⲥ ⲉ ⲁⲓⲉ ϣ ϭⲙϭⲟⲙ ⲉ ϩⲁⲣⲉϩ ⲉ ⲛⲉⲛⲧ ⲁ ⲓ ϫⲡⲟⲟⲩ ϩⲛ ⲧ ⲙⲛⲧ ⲙⲟⲛⲁⲭⲟⲥ ⲧ ⲙⲛⲧ ⲉⲡⲓⲥⲕⲟⲡⲟⲥ ⲇⲉ ⲛ ϯ ⲙⲉⲉⲩⲉ ⲁⲛ ϫⲉ ⲁ ⲓ ϯ ϩⲏⲩ ⲙⲙⲟ ⲥ ϩⲛ ⲗⲁⲁⲩ ⲛ ϩⲱⲃ ⲁⲩⲱ ⲟⲛ ⲙⲟⲅⲓⲥ ⲁ ⲓ ϭⲙϭⲟⲙ ⲉ ϩⲁⲣⲉϩ ⲉⲣⲟ ⲓ ⲉ ⲑ ⲉ ⲉ ϯ ⲟ ⲙⲙⲟ ⲥ ⲛ ϣⲟⲣⲡ ⲁⲩⲱ ⲛⲧⲟϥ ⲉϥϣⲁⲛ ⲛⲟⲩⲉ ⲉ ⲡⲱϣⲛ ⲛ ⲟⲩ ⲇⲓⲁⲕⲟⲛⲟⲥ ⲙⲉ ϥ ⲭⲉⲓⲣⲟⲇⲟⲛⲉⲓ ⲙⲙⲟ ϥ ⲛ ϣⲟⲣⲡ ⲉⲓⲙⲏⲧⲉⲓ ⲛ ϥ ⲁⲡⲟⲥⲧⲏⲑⲓⲍⲉ ⲛ ϫⲟⲩⲧⲏ ⲙ ⲯⲁⲗⲙⲟⲥ ⲁⲩⲱ ⲉⲡⲓⲥⲧⲟⲗⲏ ⲥⲛⲧⲉ ⲛ ⲁⲡⲟⲥⲧⲟⲗⲟⲥ ⲁⲩⲱ ⲟⲩ ⲙⲉⲣⲟⲥ ⲛ ⲉⲩⲁⲅⲅⲉⲗⲓⲟⲛ ⲉϣⲱⲡⲉ ⲇⲉ ⲟⲩ ⲡⲣⲉⲥⲃⲩⲧⲉⲣⲟⲥ ⲡⲉ ⲟⲩ ⲙⲉⲣⲟⲥ ϩⲙ ⲡ ⲧⲉⲩⲧⲉⲣⲟⲛⲟⲙⲓⲟⲛ ⲙⲛ ⲟⲩ ⲙⲉⲣⲟⲥ ϩⲛ ⲙ ⲡⲁⲣϩⲟⲓⲙⲓⲁ ⲁⲩⲱ ⲕⲉ ⲙⲉⲣⲟⲥ ϩⲛ ⲏⲥⲁⲓⲁⲥ ⲁⲩⲱ ⲉⲧⲃⲉ ⲡ ⲛⲟⲙⲟⲥ ⲛⲧ ⲁ ϥ ⲁⲙⲁϩⲧⲉ ⲛϩⲏⲧ ϥ ⲛⲉ ⲙⲛ ϩⲁϩ ⲛ ⲣⲱⲙⲉ ⲡⲉ ϯ ⲙ ⲡⲉϥ ⲟⲩⲟⲓ ⲉϩⲟⲩⲛ ⲉ ϩⲱⲃ ⲛ ⲧⲉⲓ ⲙⲓⲛⲉ ⲉⲓⲙⲏⲧⲉⲓ ⲛ ⲥⲉ ⲥⲃⲧⲱⲧ ⲟⲩ ⲛ ϣⲟⲣⲡ ϩⲛ ⲱⲣϫ ⲛⲓⲙ ⲟⲩⲇⲉ ⲟⲛ ⲙⲡⲉ ϩⲱⲃ ϣⲱⲡⲉ ⲉ ⲡ ⲧⲏⲣ ϥ ⲛⲧⲉ ⲗⲁⲁⲩ ϫⲓϩⲟⲙⲛⲧ ⲉⲧⲃⲉ ϩⲱⲃ ⲛ ⲭⲓⲣⲟⲇⲟⲛⲓⲁ ϩⲛ ⲛⲉϥ ϩⲟⲟⲩ ⲁⲗⲗⲁ ϩⲟⲧⲁⲛ ⲉⲩϣⲁⲛ ⲥⲉ ⲧ ⲡ ⲟⲩⲁ ⲉⲃⲟⲗ ϩⲙ ⲡ ⲗⲁⲟⲥ ⲉ ⲡ ⲙⲁ ⲉⲧ ⲟⲩ ⲣ ⲭⲣⲓⲁ ⲙⲙⲟ ϥ ⲉ ⲙⲁ ⲩ ⲛⲉϣⲁ ϥ ⲧⲣⲉ ⲩ ϩⲙⲟⲟⲥ ⲛ ϣⲟⲣⲡ ϩⲛ ⲟⲩ ϩⲩⲡⲟⲙⲟⲛⲏ ⲛ ⲥⲉ ⲟⲩⲱⲛϩ ⲉⲃⲟⲗ ϫⲉ ⲥⲉ ⲙⲉ ⲙ ⲡ ϣⲁϫⲉ ⲙ ⲡ ⲛⲟⲩⲧⲉ ϫⲉⲕⲁⲥ ϩⲱ ⲟⲩ ⲟⲛ ⲉ ⲩ ⲛⲁ ⲕⲱⲧ ⲙ ⲡ ⲗⲁⲟⲥ ϩⲛ ⲧⲉⲓ ϩⲩⲡⲟⲙⲟⲛⲏ ⲛ ⲧⲉⲓ ⲙⲓⲛⲉ ⲁⲩⲱ ⲧⲁⲓ ⲧⲉ ⲑ ⲉ ⲛⲧ ⲁ ϥ ϫⲱⲕ ⲉⲃⲟⲗ ⲙ ⲡⲉϥ ⲃⲓⲟⲥ ⲕⲁⲗⲱⲥ ⲉ ⲁ ϥ ⲃⲱⲕ ⲉⲣⲁⲧ ϥ ⲙ ⲡ ⲛⲟⲩⲧⲉ ϩⲛ ⲟⲩ ⲉⲓⲣⲏⲛⲏ ϩⲛ ⲥⲟⲩϫⲟⲩⲧⲟⲩⲉ ⲛ ⲑ ⲟⲟⲩⲧ ϩⲙ ⲡⲉ ⲭⲣⲓⲥⲧⲟⲥ ⲓⲏⲥⲟⲩⲥ ⲡⲉⲛ ϫⲟⲉⲓⲥ ⲡⲁⲓ ⲉⲃⲟⲗ ϩⲓⲧⲟⲟⲧ ϥ ⲡ ⲉⲟⲟⲩ ⲙ ⲡ ⲛⲟⲩⲧⲉ ⲡ ⲉⲓⲱⲧ ⲛⲙⲙⲁ ϥ ⲙⲛ ⲡⲉ ⲡⲛⲉⲩⲙⲁ ⲉⲧ ⲟⲩⲁⲁⲃ ϣⲁ ⲉⲛⲉϩ ⲛ ⲉⲛⲉϩ ϩⲁⲙⲏⲛ
